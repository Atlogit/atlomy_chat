
[0057]  [073]  []  []

-Z7/23/t/1	{<Ἐκ τῶν Γαληνοῦ· τίναϲ δεῖ καθαίρειν, καὶ ποίοιϲ 
-Z7/23/t/2	          καθαρτηρίοιϲ, καὶ πότε.>} 
-Z7/23/1/1	  Τοὺϲ ὑγιεινὰ τὰ ϲώματα ἔχονταϲ ἐργῶδεϲ καθαίρειν· καὶ γὰρ 
-Z7/23/1/2	ἰλιγγιῶϲι καὶ ϲτροφοῦνται, καὶ δυϲχερῶϲ αὐτοῖϲ ἡ κάθαρϲιϲ προχωρεῖ, 
-Z7/23/1/3	καὶ πρὸϲ τούτοιϲ ἔτι ταχέωϲ ἐκλύονται· γίνεται δὲ ταῦτα πάντα, τοῦ 
-Z7/23/1/4	καθαρτικοῦ φαρμάκου τὸν οἰκεῖον μὲν ἕλκειν ἐφιεμένου χυμόν, τῷ δ' 
-Z7/23/1/5	ἀπορεῖν αὐτοῦ τὸ αἷμα καὶ τὰϲ ϲάρκαϲ ϲυντήκοντοϲ, ἵνα ἐξ ἐκείνων 
-Z7/23/2/1	ἕλξῃ τὸ οἰκεῖον. τοὺϲ δ' ὑγιαίνονταϲ μὲν ἔτι, νοϲήϲανταϲ δ' 〈ἄν〉, εἰ 
-Z7/23/2/2	μὴ κενωθεῖεν, φθάνειν χρὴ κενοῦν εἰϲβάλλοντοϲ ἦροϲ, ἤτοι διὰ φλε-
-Z7/23/2/3	βοτομίαϲ, εἰ πληθωρικοῖϲ ἁλίϲκοιντο νοϲήμαϲιν, ἢ διὰ καθάρϲεωϲ, εἰ 
-Z7/23/3/1	τοῖϲ κατὰ διαφθοράν. ἡμεῖϲ γοῦν καὶ ποδάγραν καὶ ἀρθρῖτιν ἀρχο-
-Z7/23/3/2	μένην καὶ μήπω περὶ τοῖϲ ἄρθροιϲ εἰργαϲμένην πώρουϲ ἐκ τῆϲ τοι-
-Z7/23/4/1	αύτηϲ κενώϲεωϲ ἐτῶν ἤδη πολλῶν ἐκωλύϲαμεν γίνεϲθαι. κατὰ δὲ τὸν 
-Z7/23/4/2	αὐτὸν τρόπον ἀποπληξίαν, ἐπιληψίαν, μελαγχολίαν, ἄλλα τοιαῦτα χρό-
-Z7/23/4/3	νια πάθη διὰ τῆϲ εἰρημένηϲ κενώϲεωϲ ἐπὶ πολλῶν ἀνθρώπων ἐπαύ-
-Z7/23/5/1	ϲαμεν. ἐνίοιϲ μὲν οὖν ϲυμφέρει κενοῦϲθαι τοὺϲ φλεγματώδειϲ χυμούϲ, 
-Z7/23/5/2	ἐνίοιϲ δὲ τοὺϲ πικροχόλουϲ, ἐνίοιϲ δὲ τοὺϲ μελαγχολικούϲ, ἐνίοιϲ δ' 
-Z7/23/5/3	ὀρῶδεϲ περίττωμα κατὰ τὴν τῶν εἰθιϲμένων αὐτοῖϲ γίνεϲθαι παθῶν 
-Z7/23/6/1	οὐϲίαν. αὐτίκα μελαγχολίᾳ τιϲ ἁλίϲκεται καθ' ἕκαϲτον ἔτοϲ, εἰ μὴ 
-Z7/23/6/2	καθαρθείη, καὶ καθαίρω γε αὐτὸν οὐκ ἦροϲ μόνον, ἀλλὰ καὶ φθινο-
-Z7/23/7/1	πώρου. οὕτωϲ δὲ καὶ γυναῖκά τινα καθ' ἕκαϲτον ἔτοϲ εἰϲβάλλοντοϲ 
-Z7/23/7/2	ἦροϲ ὁμοίωϲ κενῶ, καρκινώδη διάθεϲιν ἐν μαϲτῷ ἔχουϲαν, ἣν ἰαϲάμην 
-Z7/23/7/3	ἰϲχυρῶϲ κενώϲαϲ διὰ φαρμάκου καθαίροντοϲ μέλαιναν, καὶ εἰ παρα- 
-Z7/23/8/1	λειφθείη ποτὲ ἡ κάθαρϲιϲ, ὀδύνη διὰ βάθουϲ αὐτῇ γίνεται. ἐλέφαντα 
-Z7/23/8/2	δ' ἀρχόμενον ἑτέρῳ τὰ μὲν πρῶτα διά τε φλεβοτομίαϲ καὶ καθάρϲεωϲ 
-Z7/23/8/3	ἰαϲάμην· ἑκάϲτου δ' ἔτουϲ αὖθιϲ ἀρκεῖ καὶ τούτῳ μία κάθαρϲιϲ· ἐκ-
-Z7/23/9/1	λειφθείϲηϲ δ' αὐτῆϲ, αὐτίκα τὸ πάθοϲ ἐπιϲημαίνει. τὰ μὲν οὖν τοι-
-Z7/23/9/2	αῦτα νοϲήματα καθάρϲεωϲ χρῄζει μελάνων χυμῶν, ἐπιληπτικὰ δὲ καὶ 
-Z7/23/9/3	ἀποπληκτικὰ καὶ ἀϲθματικὰ τῶν φλεγματωδῶν, ἀρθριτικὰ δὲ τὰ μὲν 
-Z7/23/9/4	ἅμα θερμαϲίᾳ πολλῇ τῶν πικροχόλων, τὰ δὲ ϲὺν ὄγκοιϲ ψυχροῖϲ τῶν 
-Z7/23/10/1	φλεγματικῶν. ἄλλοϲ δέ τιϲ ὥρᾳ θέρουϲ αἰεὶ τριταίοιϲ ἁλιϲκόμενοϲ 
-Z7/23/10/2	πυρετοῖϲ ἤδη πολλῶν ἐτῶν οὐκ ἐπύρεξε, χολὴν ὠχρὰν φθάνων ὑφ' 
-Z7/23/10/3	ἡμῶν καθαίρεϲθαι κατὰ τὴν τελευτὴν τοῦ ἦροϲ· οὕτωϲ γὰρ ἄμεινόν 
-Z7/23/10/4	ἐϲτι τοὺϲ τοιούτουϲ κενοῦν, ὡϲ τούϲ γε ἐπιληπτικοὺϲ ἀρθριτικούϲ τε 
-Z7/23/10/5	καὶ μελαγχολικοὺϲ ὅϲοι τε ἄλλοι διὰ παχεῖϲ χυμοὺϲ νοϲοῦϲιν εἰϲβάλ-
-Z7/23/11/1	λοντοϲ ἦροϲ ἄμεινον κενοῦϲθαι. χρὴ δὲ προλεπτύνειν καὶ τέμνειν 
-Z7/23/11/2	τοὺϲ παχεῖϲ καὶ γλίϲχρουϲ χυμοὺϲ καὶ τοὺϲ πόρουϲ, δι' ὧν οὗτοι μετα-
-Z7/23/11/3	λαμβάνονταί τε καὶ ἕλκονται πρὸϲ τῶν καθαρτικῶν φαρμάκων, ἀναϲτο-
-Z7/23/11/4	μοῦν, εἰ ἡ κάθαρϲιϲ ἀρίϲτη μέλλοι γίνεϲθαι κατὰ πάντα, καὶ μάλιϲτα 
-Z7/23/11/5	ἐπὶ τῶν ἐλλέβορον λαμβανόντων· ἡ γὰρ ϲυντονία τῶν ϲπαραγμῶν, 
-Z7/23/11/6	ἐκβάλλουϲα τοὺϲ ἐϲφηνωμένουϲ δυϲλύτωϲ τοῖϲ πεπονθόϲι μέρεϲι χυμοὺϲ 
-Z7/23/11/7	καὶ κατὰ τοῦτο τὰ χρόνια τῶν παθῶν ὠφελοῦϲα, ῥᾷον ἐργάϲεται τοῦτο, 
-Z7/23/12/1	προλελεπτυϲμένων αὐτῶν. τοῖϲ δ' ἀμελήϲαϲι τούτων δυϲχερεῖϲ ἀπαν-
-Z7/23/12/2	τῶϲιν αἱ καθάρϲειϲ μετὰ ϲτρόφων ἐνίοτε καί τινων ἰλίγγων ἄϲηϲ τε 
-Z7/23/13/1	πολλῆϲ καὶ κακοϲφυξίαϲ ἐκλύϲεώϲ τε καὶ δυϲκολίαϲ. τοῦ μέλλοντοϲ 
-Z7/23/13/2	δ' ἐλλέβορον λήψεϲθαι προπειρᾶϲθαι χρὴ τῆϲ φύϲεωϲ, ὅπωϲ ἔχει πρὸϲ 
-Z7/23/14/1	τὰϲ ἄνω καθάρϲειϲ, τουτέϲτι τὰϲ δι' ἐμέτων. γινέϲθω δ' ἡ πεῖρά ϲοι 
-Z7/23/14/2	διὰ τῶν ἐμετικῶν φαρμάκων ὅϲα μέτρια· ἐὰν γὰρ φαίνηται μὴ ῥᾳδίωϲ 
-Z7/23/14/3	καθαιρόμενοϲ, οὐ χρὴ τὸν τοιοῦτον ἄνθρωπον ἐπὶ τὸν ἐλλέβορον ἄγειν 
-Z7/23/14/4	ἄνευ τοῦ προπαραϲκευάϲαι. γένοιτο δ' ἂν τὸ τοιοῦτο καὶ δι' αὐτῶν 
-Z7/23/14/5	μὲν τῶν ϲυνεχῶν ἐμέτων, ἐθιϲθέντοϲ ἑτοίμωϲ ἐμεῖν τοῦ ληψομένου 
-Z7/23/14/6	τὸν ἐλλέβορον· γένοιτο δ' ἂν ἄμεινον καὶ διὰ τοῦ προϋγρᾶναι τὰ 
-Z7/23/15/1	ϲώματα, προϋγραίνεται δὲ πλείονι τροφῇ καὶ ἀναπαύϲει. τὸ μὲν οὖν 
-Z7/23/15/2	τῆϲ ἀναπαύϲεωϲ δῆλον· ὡϲ γὰρ τὰ γυμνάϲια ξηραίνειν πέφυκεν, 〈οὕτω 
-Z7/23/15/3	καὶ ἡ ἀνάπαυϲιϲ, ὅπερ ἐϲτὶν ἡϲυχία τε καὶ ἀγυμναϲία, φυλάττει τὰϲ 
-Z7/23/15/4	ὑγρότηταϲ· τροφὴ δ' οὐχ ἁπλῶϲ ἡ πλείων ὑγραίνειν πέφυκεν,〉 ἀλλ' 
-Z7/23/15/5	ἥτιϲ ἄνευ ποιότητοϲ ἰϲχυρᾶϲ ᾖ, τουτέϲτι μήτε ϲτρυφνὴ μήτε δριμεῖα  
-Z7/23/16/1	μήτε ἁλυκὴ μήτε πικρά. δεδώκαμεν δ' ἐνίοτε ῥαφανῖδαϲ δι' ὀξυμέ-
-Z7/23/16/2	λιτοϲ, πήξαντεϲ αὐταῖϲ δι' ὅληϲ ἡμέραϲ καὶ νυκτὸϲ ἐλλεβόρου κλῶναϲ 
-Z7/23/17/1	λευκοῦ, καὶ εἴη ἂν ἀϲθενὴϲ ἀπ' ἐλλεβόρου κάθαρϲιϲ ἡ τοιαύτη. οἱ δὲ 
-Z7/23/17/2	ϲτενὸν ἔχοντεϲ τὸν θώρακα καὶ διὰ τοῦτο καὶ τὸν πνεύμονα ϲυν-
-Z7/23/17/3	τεθλιμμένον ἀνεπιτηδειότατοι τυγχάνουϲιν εἰϲ τὰϲ ἐμετικῶν φαρμάκων 
-Z7/23/17/4	καθάρϲειϲ τάϲ τε ἄλλαϲ καὶ μάλιϲτα τὴν δι' ἐλλεβόρου τοῦ λευκοῦ· 
-Z7/23/17/5	ῥήγνυται γὰρ αὐτοῖϲ ἀγγεῖόν τι τῶν ἐν τοῖϲ ἀναπνευϲτικοῖϲ ὀργάνοιϲ. 
-Z7/23/18/1	χρὴ δὲ καὶ τὸν μὲν πικρόχολον χυμὸν ἄνω, τὸ δὲ φλέγμα κάτω 
-Z7/23/18/2	μᾶλλον κενοῦν· ἔϲθ' ὅτε μὴν ἔμπαλιν, εἰ κατὰ μὲν τὴν γαϲτέρα φλεγ-
-Z7/23/18/3	ματικόϲ, ἐν δὲ τοῖϲ ἐντέροιϲ πικρόχολοϲ ἀθροιϲθείη, τὸν μέντοι με-
-Z7/23/19/1	λαγχολικὸν αἰεὶ κάτω. γέγραπται δὲ κατὰ τοὺϲ Ἀφοριϲμοὺϲ <Ἱππο-
-Z7/23/19/2	κράτει> περὶ τῶν ὡρῶν· ‘θέρεοϲ φαρμακεύειν τὰϲ ἄνω, χειμῶνοϲ τὰϲ 
-Z7/23/20/1	κάτω.’ τὸ δ' ἀνάλογον ταῖϲ ὥραιϲ ἐπὶ τῶν χωρῶν ϲκοπεῖϲθαι χρὴ 
-Z7/23/20/2	θερμότητί τε καὶ ψυχρότητι διαιρουμένουϲ· οὕτωϲ δὲ κἀπὶ τῶν ἡλι-
-Z7/23/21/1	κιῶν. καὶ μὴν καὶ τὸ ἔθοϲ οὐ ϲμικρὰ μοῖρα πρὸϲ ἔνδειξιν κενώϲεωϲ· 
-Z7/23/21/2	οἱ μὲν γὰρ ἐμεῖν εἰθιϲμένοι φέρουϲιν ἀλυπότερον τὰϲ διὰ τῆϲ ἄνω 
-Z7/23/21/3	κοιλίαϲ καθάρϲειϲ· οἱ δ' ἀήθειϲ οὐκ ἄνευ κινδύνου, καὶ μᾶλλον ἐπ' 
-Z7/23/22/1	ἐλλεβόρου. καὶ τὸ τοῦ νοϲήματοϲ δ' εἶδοϲ ϲκοπεῖϲθαι προϲῆκεν· ἐπὶ 
-Z7/23/22/2	μὲν γὰρ τοῦ λευκοφλεγματίου ὑδέρου φλέγματοϲ ἀγωγῷ χρηϲόμεθα 
-Z7/23/22/3	φαρμάκῳ, πρότερον μὲν διὰ τῆϲ κάτω γαϲτρόϲ, εἶτα δι' ἐμέτων, εἶτα 
-Z7/23/22/4	δι' ἀποφλεγματιϲμῶν· δι' ὅλου γὰρ τοῦ ϲώματοϲ ἐκτεταμένου τοῦ 
-Z7/23/23/1	πλεονάζοντοϲ, ἁπάϲαϲ κενώϲειϲ παραληψόμεθα. ἀϲκίτου δ' ὄντοϲ τοῦ 
-Z7/23/23/2	ὑδέρου, τῶν ὑδραγωγῶν τι δώϲομεν φαρμάκων, ὥϲπερ γε κἀπὶ τῶν 
-Z7/23/23/3	ἰκτερικῶν τῶν χολαγωγῶν· ἐκκαθαίρειν γὰρ χρὴ καὶ τούτων πολυειδῶϲ 
-Z7/23/23/4	τὴν χολὴν ἄνω τε καὶ κάτω καὶ δι' οὔρων καὶ δι' ὑπερῴαϲ καὶ διὰ 
-Z7/23/24/1	ῥινῶν. οὕτωϲ δὲ κἂν ὁ μελαγχολικὸϲ πλεονάϲῃ χυμόϲ, ὡϲ ἐν μελαγ-
-Z7/23/24/2	χολίᾳ καὶ καρκίνῳ καὶ ἐλέφαντι, τὸ τῆϲ μελαίνηϲ χολῆϲ κενωτικὸν 
-Z7/23/24/3	φάρμακον δίδομεν· ἐπιληψίαν δὲ φλεγμαγωγοῖϲ καθαίρομεν, ἐξ ὧν 
-Z7/23/24/4	δῆλον ὡϲ ἡ κατάϲταϲιϲ τῆϲ νόϲου καὶ τὸν κενωθηϲόμενον δηλοῖ χυμὸν 
-Z7/23/25/1	καὶ τὸν τόπον, δι' οὗ χρὴ κενοῦν αὐτόν. ἀμέλει καὶ τῶν κατὰ τὸ 
[0057]  [073]  []  []

-Z7/23/25/2	ἧπαρ φλεγμαινόντων, ὅταν πεφθῶϲι, τὴν ἀποκάθαρϲιν ποιούμεθα διὰ 
-Z7/23/25/3	μὲν τῆϲ κάτω γαϲτρόϲ, ὅταν ἐν τοῖϲ ϲιμοῖϲ αὐτοῦ γένηται τὸ πάθημα, 
-Z7/23/26/1	δι' οὔρων δέ, ὅταν ἐν τοῖϲ κυρτοῖϲ. οὕτωϲ δὲ κἀπὶ τῶν ἄλλων ἐπι-
-Z7/23/26/2	ϲκέψῃ τόν τε πλεονάζοντα χυμὸν καὶ τὸν πεπονθότα τόπον, ἐξ οὗ  
-Z7/23/26/3	καθάπερ ἑϲτίαϲ τινὸϲ ὁρμᾶται τὸ νόϲημα· ταῦτα γάρ ϲοι καὶ τὸν 
-Z7/23/26/4	κενωθηϲόμενον ἐνδείξεται χυμὸν καὶ τὸν τρόπον 〈τῆϲ κενώϲεωϲ καὶ 
-Z7/23/26/5	τὸν τόπον〉 δι' οὗ χρὴ κενῶϲαι, καὶ πρὸϲ τούτοιϲ ἅπαϲι τὸν καιρόν· 
-Z7/23/26/6	ἐν ἀρχῇ μὲν γὰρ τοὺϲ ὀρώδειϲ τε καὶ λεπτοὺϲ κενώϲειϲ χυμούϲ, ἀνα-
-Z7/23/26/7	μενεῖϲ δὲ πέψιν ἐπὶ τῶν παχέων καὶ γλίϲχρων, οἷοι τὴν φύϲιν εἰϲὶν 
-Z7/23/27/1	ὅ τε τοῦ φλέγματοϲ καὶ ὁ τῆϲ μελαίνηϲ χολῆϲ. καὶ ἀπὸ τῶν παρ-
-Z7/23/27/2	οξυϲμῶν δὲ ϲκοπὸν εἰϲ ἔνδειξιν τρόπου κενώϲεωϲ ἕξειϲ, ἐκ μὲν τῶν 
-Z7/23/27/3	ἄνω ποιούμενοϲ τὰϲ κενώϲειϲ ἐν τοῖϲ παροξυϲμοῖϲ, ἐκ δὲ τῶν κάτω 
-Z7/23/27/4	κατὰ τὰϲ καλουμέναϲ ἀνέϲειϲ· καὶ γὰρ καὶ αὐτόματα οὕτωϲ ὠφελεῖ, 
-Z7/23/27/5	ἐν μὲν τοῖϲ παροξυϲμοῖϲ ἐμούντων τε πολλῶν καὶ διὰ ῥινῶν αἱμορρα-
-Z7/23/27/6	γούντων, ἐν δὲ ταῖϲ ἀνέϲεϲιν οὔρων τε καὶ διαχωρημάτων ἀποκρινο-
-Z7/23/28/1	μένων. φυλάττεϲθαι δὲ χρὴ μάλιϲτα τὸν χρόνον τῶν παροξυντικῶν 
-Z7/23/28/2	καὶ κριτικῶν ἡμερῶν, ὁπόταν ἐπιχειρῇϲ κάτω καθαίρειν πολλά· τῆϲ 
-Z7/23/28/3	γὰρ ῥοπῆϲ τῶν χυμῶν ἄνω γινομένηϲ, ἡ τοῦ κάτω καθαίροντοϲ φαρ-
-Z7/23/29/1	μάκου δύναμιϲ ἐμποδιϲθήϲεται. ἐπὶ δὲ τῶν ἤδη νοϲούντων ἐν μὲν τοῖϲ 
-Z7/23/29/2	χρονίοιϲ αἰεὶ δεῖ τὸν πεπαϲμὸν ἀναμένειν· ἐν δὲ τοῖϲ ὀξέϲιν, ὅταν 
-Z7/23/29/3	ὀργᾷ, κατ' ἀρχὰϲ οἷόν τε φαρμακεῦϲαι, καὶ τοῦτο αὐτὸ πράττειν μετὰ 
-Z7/23/29/4	πολλῆϲ εὐλαβείαϲ καὶ περιϲκέψεωϲ· κίνδυνοϲ γὰρ οὐ μικρὸϲ ἐν ὀξεῖ 
-Z7/23/29/5	νοϲήματι κακῶϲ φαρμακεῦϲαι τῷ πάντα μὲν καθαίροντα φάρμακα ταῖϲ 
-Z7/23/29/6	δυνάμεϲιν εἶναι θερμά, δεῖϲθαι δὲ τὸν πυρετόν, εἰ πυρετόϲ ἐϲτι, κατὰ 
-Z7/23/29/7	τὸν αὑτοῦ λόγον οὐχ ὅπωϲ τῶν ξηραινόντων καὶ θερμαινόντων, ἀλλὰ 
-Z7/23/30/1	τῶν ἐναντιωτάτων αὐτοῖϲ τῶν ὑγραινόντων τε καὶ ψυχόντων. οὔκουν 
-Z7/23/30/2	οὐδ' αὐτῆϲ ἕνεκα τῆϲ πυρώδουϲ θερμότητοϲ ἡ κάθαρϲιϲ ἡμῖν παρα-
-Z7/23/30/3	λαμβάνεται (ταύτην γὰρ ἴϲμεν ὅϲον ἐφ' ἑαυτῇ βλαπτομένην), ἀλλὰ τῶν 
-Z7/23/30/4	ἐργαζομένων ἕνεκα χυμῶν· 〈χρὴ τοίνυν μείζονα τὴν ὠφέλειαν ἐκ τῆϲ 
-Z7/23/30/5	τῶν λυπούντων χυμῶν〉 κενώϲεωϲ γίνεϲθαι τῆϲ βλάβηϲ, ἣν ἐξ ἀνάγκηϲ 
-Z7/23/30/6	βλάπτεται τὸ ϲῶμα πρὸϲ τῶν καθαρτικῶν φαρμάκων· ἔϲτι δ' ἡ ὠφέλεια 
-Z7/23/30/7	† ἐνάλυπόϲ τε καὶ πᾶϲ ὁ βλάπτων κενωθῇ χυμόϲ· ἵνα δὲ τοῦτο γένη-
-Z7/23/30/8	ται, πρῶτον μὲν δεῖ περιϲκέψαϲθαι, εἰ ἐπιτηδείωϲ ὁ κάμνων ἔχει πρὸϲ 
-Z7/23/30/9	τὴν τοιαύτην κάθαρϲιν· οἵ τε γὰρ ἐξ ἀπεψιῶν πολλῶν ἢ γλίϲχρων ἢ 
-Z7/23/30/10	παχέων ἐδεϲμάτων ὄντεϲ, ὡϲαύτωϲ δ' οἷϲ ὑποχόνδρια τέταται καὶ 
-Z7/23/30/11	ἐμπεφύϲηται ἢ ὑπερβαλλόντωϲ ἐϲτὶ θερμὰ καὶ πυρώδη, ἢ καί τιϲ 
-Z7/23/30/12	αὐτόθι τῶν ϲπλάγχνων φλεγμονή, πάντεϲ οὗτοι πρὸϲ τὰϲ καθάρϲειϲ 
-Z7/23/31/1	ἀνεπιτήδειοι. χρὴ τοίνυν ἀπεῖναί τε ταῦτα, καὶ τοὺϲ χυμούϲ, ὡϲ ἔνι 
-Z7/23/31/2	μάλιϲτα, τοῦ κάμνοντοϲ εὐρουϲτάτουϲ εἶναι, τουτέϲτι λεπτούϲ τε καὶ  
-Z7/23/31/3	ἥκιϲτα μετέχονταϲ γλιϲχρότητόϲ τινοϲ, ἀναπεπταμένουϲ τε τοὺϲ πόρουϲ, 
-Z7/23/31/4	δι' ὧν ἡ καθάρϲιϲ μέλλει γενήϲεϲθαι· ταῦτα γὰρ καὶ ἡμεῖϲ προπαρα-
-Z7/23/32/1	ϲκευάζομεν, ἐπειδὰν μέλλωμέν τινα καθαίρειν. ἀλλ' ἔν γε τοῖϲ ὀξέϲι 
-Z7/23/32/2	νοϲήμαϲι κατ' ἀρχὰϲ εὐθὺϲ ἤτοι κατὰ τὴν πρώτην ἡμέραν ἢ οὐκ 
-Z7/23/32/3	ἐξωτέρω τῆϲ δευτέραϲ μελλόντων ἡμῶν χρῆϲθαι ταῖϲ καθάρϲεϲιν, ὅταν 
-Z7/23/32/4	ὀργᾷ, τὴν τοιαύτην παραϲκευὴν οὐκ ἐγχωρεῖ γενέϲθαι, πλὴν εἰ ἄρα 
-Z7/23/32/5	ϲχοίη τιϲ καιρὸν μελίκρατον δοῦναι πίνειν, ἐναφεψήϲαϲ ὑϲϲώπου τι ἢ 
-Z7/23/32/6	ὀριγάνου ἢ τραγοριγάνου ἢ θύμου ἢ γλήχουϲ ἤ τινοϲ τῶν οὕτω λεπτυ-
-Z7/23/32/7	νόντων, ὥϲτε εὐλόγωϲ ὀλιγάκιϲ ἐν τοῖϲ ὀξέϲι νοϲήμαϲι κατ' ἀρχὰϲ 
-Z7/23/32/8	γενήϲεται ἡμῖν χρεία φαρμακείαϲ τῷ μήτε πολλάκιϲ ὀργᾶν ἐν ἀρχῇ 
-Z7/23/32/9	τοὺϲ λυποῦνταϲ 〈χυμούϲ〉, μήτε, εἰ καὶ τούτοιϲ ὑπάρχει, τοῦ νοϲοῦντοϲ 
-Z7/23/32/10	ἐπιτηδείου πρὸϲ τὴν κάθαρϲιν ὄντοϲ, ἀλλὰ μηδὲ καιρὸν ἡμῖν παρ-
-Z7/23/33/1	έχοντοϲ ἐπιτήδειον αὐτὸν παραϲκευάϲαι. ὀργᾶν δ' οἱ χυμοὶ λέγονται, 
-Z7/23/33/2	ὅταν ἐν κινήϲει ϲφοδροτέρᾳ γενόμενοι καὶ μεταρρύϲει μορίων εἰϲ μόρια 
-Z7/23/33/3	κατὰ τὴν ἀρχὴν τοῦ νοϲήματοϲ ὀχλῶϲι τὸν ἄνθρωπον, ἀνιῶντεϲ καὶ 
-Z7/23/34/1	γαργαλίζοντεϲ καὶ ἡϲυχάζειν οὐκ ἐπιτρέποντεϲ. τοὺϲ μὲν οὖν τοι-
-Z7/23/34/2	ούτουϲ ἐκκενοῦν προϲήκει, τουτέϲτι τοὺϲ ἐν κινήϲει καὶ φορᾷ καὶ 
-Z7/23/34/3	ῥύϲει· τοὺϲ δὲ καθ' ἕν τι μόριον ἐϲτηριγμένουϲ οὔτε ἄλλῳ τινὶ βοη-
-Z7/23/34/4	θήματι χρὴ κινεῖν οὔτε φαρμακεύειν πρὶν πεφθῆναι· τηνικαῦτα γὰρ 
-Z7/23/34/5	ἤδη καὶ τὴν φύϲιν ἕξομεν βοηθοῦϲαν τῇ κενώϲει· φαίνεται γὰρ αὕτη 
-Z7/23/34/6	μετὰ τὰϲ πέψειϲ διακινοῦϲά τε τοὺϲ χυμοὺϲ ἀπωθουμένη τε τὸ περιτ-
-Z7/23/34/7	τόν, ἐν ᾧ δὴ καιρῷ καὶ κρίϲειϲ γίνονται, ἀλλὰ τελέωϲ μὲν αὐτῆϲ 
-Z7/23/34/8	κινουμένηϲ, οὐδὲν δεῖ φαρμάκου, μετριώτερον δὲ καὶ ἀϲθενέϲτερον ἐν-
-Z7/23/35/1	εργούϲηϲ, τὸ λεῖπον αὐτοὺϲ χρὴ προϲτιθέναι φαρμακεύονταϲ. χρὴ δ' 
-Z7/23/35/2	εἰδέναι ὡϲ αἱ μεταρρυήϲειϲ ἄλλοτε εἰϲ ἄλλο μόριον τῶν χυμῶν ὀλι-
-Z7/23/35/3	γάκιϲ γίνονται, τὰ πλείω δ' ἡϲυχάζει καθ' ἕν τι μόριον, ἐν ᾧ καὶ 
-Z7/23/36/1	πέττεται, παρ' ὅλον τοῦ νοϲήματοϲ τὸν χρόνον ἄχρι λύϲεωϲ. ὅταν 
-Z7/23/36/2	οὖν μὴ μόνον ὀξὺ πάθοϲ ᾖ, ἀλλὰ καὶ μετὰ πυρετοῦ ϲφοδροτάτου, 
-Z7/23/36/3	εὐλαβητέον ἐϲτὶ τὴν δόϲιν τοῦ καθαίροντοϲ φαρμάκου, καὶ μάλιϲτα 
-Z7/23/36/4	ὅταν ἀπείρωϲ τιϲ ἔχῃ τῆϲ τοῦ κάμνοντοϲ φύϲεωϲ· ἔνιοι μὲν γάρ εἰϲι 
-Z7/23/36/5	φύϲει δυϲκάθαρτοι, τινὲϲ δ' ἐπὶ βραχείᾳ πόϲει φαρμάκου καθαίρονται 
-Z7/23/37/1	δαψιλῶϲ. ὅταν οὖν ὁ πυρετὸϲ ᾖ μὴ ϲφοδρόϲ, ἔμπειρόϲ τε ᾖϲ τῆϲ 
-Z7/23/37/2	φύϲεωϲ τοῦ κάμνοντοϲ, ἐπὶ τὴν τοῦ φαρμάκου δόϲιν ἀφίξῃ, χρώμενοϲ 
-Z7/23/37/3	ἐλλεβόρῳ μέλανι 〈ἤ〉 τινι τῶν ὁμοιοτρόπων, ὧν ἐϲτι καὶ 〈τὸ〉 διὰ  
-Z7/23/38/1	τῆϲ κολοκυνθίδοϲ· ἱερὰν δ' αὐτὴν ϲυνήθωϲ ὀνομάζουϲιν. ποικίλωϲ δ' 
-Z7/23/38/2	αὐτῆϲ ϲκευαζομένηϲ, ἡ τὸν ἐλλέβορον εἰληφυῖα, τὴν ϲκαμμωνίαν δ' 
-Z7/23/38/3	οὐκ ἔχουϲα, κάλλιϲτόν ἐϲτι φάρμακον ἐπὶ τῶν δυναμένων ὅλωϲ λαβεῖν 
-Z7/23/39/1	φάρμακον ὑπήλατον. μετὰ δὲ τὸ ληφθῆναι τὸ καθαρτήριον ϲυμφέρει 
-Z7/23/39/2	τῆϲ πτιϲάνηϲ ἐπιρροφεῖν, ὥϲ φηϲιν <Ἱπποκράτηϲ>· αὐτὸ μὲν γὰρ τὸ 
-Z7/23/39/3	καθαρτικόν, ὡϲ ἂν ὀλίγον ὄν, εἰϲ τὸν πυθμένα τῆϲ κοιλίαϲ ἀφικνεῖται· 
-Z7/23/39/4	κατὰ δὲ τὴν δίοδον ὅ τε ϲτόμαχοϲ ὅϲον τε τῆϲ γαϲτρὸϲ ὑψηλὸν οὐ 
-Z7/23/39/5	μόνον τῆϲ ποιότητοϲ τοῦ καθαίροντοϲ, ἀλλὰ καὶ τῆϲ οὐϲίαϲ προϲιζούϲηϲ 
-Z7/23/40/1	ἐν τῇ διόδῳ μεταλαμβάνοντα μεγάλωϲ βλάπτονται. χρήϲιμοϲ οὖν χυλὸϲ 
-Z7/23/40/2	τῆϲ πτιϲάνηϲ ἐπιρροφούμενοϲ, ὡϲ ἀπορρύψαι μὲν καὶ καταϲῦραι κάτω 
-Z7/23/40/3	τὸ προϲπεπλαϲμένον ἐν τῇ διόδῳ δυνάμενοϲ, ἐπικεράϲαι δὲ καὶ ὑπαλ-
-Z7/23/41/1	λάξαι τὴν ἐνιζηκυῖαν τοῖϲ μορίοιϲ ποιότητα τοῦ φαρμάκου. διὰ ταῦτα 
-Z7/23/41/2	μὲν οὖν ἐπὶ τοῦ καθαρτικοῦ πόϲει κελεύει τῆϲ πτιϲάνηϲ ἐπιρροφεῖν· 
-Z7/23/41/3	ἀρξαμένηϲ δὲ γίνεϲθαι τῆϲ καθάρϲεωϲ, οὐκέτι βούλεται δίδοϲθαι πτι-
-Z7/23/41/4	ϲάνηϲ, εὐλαβούμενοϲ ἐκλυθῆναι τὴν ἐνέργειαν τοῦ καθαίροντοϲ φαρ-
-Z7/23/41/5	μάκου. 
-Z7/24/t/1	{<Κατὰ πόϲουϲ τρόπουϲ οὐκ ἐκκρίνει ἡ γαϲτὴρ καθαρ-
-Z7/24/t/2	            τηρίου δοθέντοϲ.>} 
-Z7/24/1/1	  Οὐκ ἐκκρίνει δ' ἡ γαϲτὴρ ἐνίοτε καθαρτηρίου δοθέντοϲ, ἤτοι διὰ 
-Z7/24/1/2	τὴν ἰδιότητα τῆϲ τοῦ κάμνοντοϲ φύϲεωϲ ἢ διὰ βραχύτητα τοῦ δοθέντοϲ 
-Z7/24/1/3	φαρμάκου· πολλάκιϲ δὲ καὶ κόπροϲ ἐϲφηνωμένη ϲκληρὰ κατά τινα 
-Z7/24/1/4	τῶν ἐντέρων ἐκκενωθῆναι δεομένη διὰ κλυϲτῆροϲ πρὶν δίδοϲθαι τὸ 
-Z7/24/2/1	καθαῖρον φάρμακον κωλύει τὴν κένωϲιν. δύναται δὲ καὶ τῆϲ φύϲεωϲ 
-Z7/24/3/1	ἐπ' οὖρα τὴν ὁρμὴν πεποιημένηϲ, τὸ καθαρτικὸν μηδὲν ἀνύειν. ἔνιά 
-Z7/24/3/2	γε μήν, ὅταν ἀποτύχῃ καθαίροντα, τὰ μὲν πρὸϲ τῷ βλάπτειν μηδὲν 
-Z7/24/3/3	τὸ ϲῶμα καὶ τροφὴ γίνεται τοῦ ζῴου, τὰ δ' εἰϲ τὸ φάρμακόν τε καὶ 
-Z7/24/3/4	δηλητήριον ἐκτρέπεται. 
[0057]  [073]  []  []

-Z7/25/t/1	  {<Περὶ τῶν μιγνυμένων τοῖϲ καθαρτηρίοιϲ.>} 
-Z7/25/1/1	  Πάντων δὲ τῶν καθαιρόντων φαρμάκων κακούντων τὴν γαϲτέρα, 
-Z7/25/1/2	καὶ μάλιϲτα αὐτῆϲ τὸ ϲτόμα, διότι νευρωδέϲτατόν ἐϲτι καὶ αἰϲθητικώ-
-Z7/25/1/3	τατον, ἡ μῖξιϲ ἐπενοήθη τῶν εὐωδῶν, ὅπωϲ μὴ μόνη μηδ' ἀκραιφνὴϲ 
-Z7/25/2/1	ἡ δύναμιϲ αὐτῶν ἅπτηται τοῦ ϲτόματοϲ τῆϲ γαϲτρόϲ. χρὴ δ' εἶναι τὰ 
-Z7/25/2/2	μιγνύμενα ϲπέρματα τοιαῦτα, ἃ καὶ τὴν κακίαν πέφυκεν ἀμβλύνειν καὶ  
-Z7/25/2/3	τὴν ἐνέργειαν αὐτῶν μὴ κωλύειν, λεπτυντικῆϲ τε καὶ τμητικῆϲ ὄντα 
-Z7/25/2/4	δυνάμεωϲ, καὶ τοὺϲ παχεῖϲ χυμοὺϲ τέμνειν καὶ τὰϲ ὁδοὺϲ αὐτῶν, δι' 
-Z7/25/3/1	ὧν ἐκκενοῦνται, διοίγειν τε καὶ ἀναϲτομοῦν. δεῖ δὲ καὶ ὁμονοεῖν 
-Z7/25/3/2	ἀλλήλοιϲ τὰ μιγνύμενα καθαρτικὰ καὶ κατὰ μηδὲν ϲταϲιάζειν, ἡ δὲ 
-Z7/25/3/3	ϲτάϲιϲ αὐτῶν γινέϲθω, οὐχ ὅταν 〈τὸ μὲν χολῆϲ, εἰ τύχοι, τὸ δὲ φλέγ-
-Z7/25/3/4	ματοϲ〉 ᾖ κενωτικόν (ἀμφότερα γὰρ ἐκκενοῦϲθαι δύναται κατὰ τὸν 
-Z7/25/3/5	αὐτὸν τρόπον), ἀλλ' ὅταν τὸ μὲν εὐθέωϲ, τὸ δὲ μετὰ [ταῦτα] πολὺ 
-Z7/25/3/6	τῆϲ προϲφορᾶϲ πεφύκῃ κινεῖν τὴν κάθαρϲιν· ἀνώμαλοϲ γὰρ οὕτωϲ 
-Z7/25/3/7	ἡ κένωϲιϲ γίνεται, προϲενεχθέντων ἅμα· λέγω δ' ἀνώμαλον, ὅταν ἤδη 
-Z7/25/3/8	παύεϲθαι δοκούϲηϲ αὐτῆϲ ἀρχὴ πάλιν ἑτέραϲ κενώϲεωϲ γίνηται.  