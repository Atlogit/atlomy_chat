
[0057]  [030]  []  []

-Z/5/104/t	  {ΓΑΛΗΝΟΥ ΠΕΡΙ ΜΕΛΑΙΝΗΣ ΧΟΛΗΣ} 
-Z/5/104/1	  Περὶ μελαίνηϲ χολῆϲ ἔνιοι μὲν ἐπὶ πλεῖον, ἢ ὡϲ ἐν τοῖϲ ἔρ-
-Z/5/104/2	γοιϲ τῆϲ ἰατρικῆϲ τέχνηϲ ἐϲτὶ χρήϲιμον, ἐξέτειναν τὸν λόγον, ἔνιοι δὲ 
-Z/5/104/3	καὶ τοῦ δικαίου μέτρου καθεῖλόν τι, καθάπερ ἔνιοι παντάπαϲιν οὐδὲν 
-Z/5/104/4	εἶπον, οἷϲ ἄν τιϲ μᾶλλον μέμψαιτο τῶν προϲθέντων ἄχρηϲτόν τι. ῥᾷον 
-Z/5/104/5	γὰρ ἀφελεῖν τὸ περιττὸν τοῦ τὸ μηδόλωϲ εἰρημένον αὐτὸν ἅπαν 
-Z/5/104/6	ἐξευρεῖν. <Ἱπποκράτηϲ> μὲν οὖν μοι δοκεῖ τὸ χρήϲιμον εἰϲ τὰ τῆϲ 
-Z/5/104/7	τέχνηϲ ἔργα πρῶτοϲ εἰπεῖν, ὥϲπερ αὖ πάλιν <Ἐραϲίϲτρατοϲ> ὅλον 
-Z/5/104/8	παραλιπεῖν. οἱ δὲ περὶ <Πλειϲτόνικόν> τε καὶ <Πραξαγόραν> καὶ 
-Z/5/105/1	<Φιλότιμον> ἐπὶ πλεῖϲτον ἐξεργαϲάμενοι | τὸν περὶ τῶν χυμῶν λόγον 
-Z/5/105/2	ἔνια μέν μοι δοκοῦϲι χρηϲίμωϲ διορίϲαϲθαι τῶν ἀδιορίϲτωϲ <Ἱππο-
-Z/5/105/3	κράτει> γεγραμμένων, ἔνια δὲ καὶ ψευδῶϲ ἀποφήναϲθαι. τῶν δὲ νεω-
-Z/5/105/4	τέρων ἰατρῶν ἄριϲτα γέγραπται περὶ μελαγχολίαϲ τῷ <Ἐφεϲίῳ Ῥού-
-Z/5/105/5	φῳ>. καί τιϲ εὐλόγωϲ ἂν φαίη μηδὲν ἐνδεῖν τοῖϲ κατὰ φύϲιν ἀκούου-
-Z/5/105/6	ϲιν, οὐκ ἐριϲτικῶϲ ἀντιλέγειν προῃρημένοιϲ, ὅπερ ἐπὶ πλεῖϲτον ἐζήλω-
-Z/5/105/7	ϲαν οὐκ ὀλίγοι τῶν νεωτέρων ἰατρῶν καὶ μάλιϲτα οἱ καλοῦντεϲ 
-Z/5/105/8	ἑαυτοὺϲ <Ἐραϲιϲτρατείουϲ> τε καὶ <Ἀϲκληπιαδείουϲ> καὶ <μεθο-
-Z/5/105/9	δικούϲ>· ὧν ἔνιοι καὶ ϲοφίϲματα ϲυνέθεϲαν ἐπιδεικνύναι πειρώμενοι 
-Z/5/105/10	τὸν περὶ τῶν χυμῶν λόγον ἄχρηϲτον εἶναι πρὸϲ τὰ τῆϲ ἰατρικῆϲ 
-Z/5/105/11	τέχνηϲ ἔργα.  
-Z/5/105/12	  πρῶτον οὖν ἡμεῖϲ, ὡϲ εἰθίϲμεθα, τὸ χρήϲιμον εἰπόντεϲ, εἶτα ἐπὶ 
-Z/5/105/13	τὰ κατὰ ἀκολουθίαν τοῦδε ζητούμενα μεταβάντεϲ οὐκ ὀκνήϲομεν ὕϲτε-
-Z/5/105/14	ρον διαλύϲαϲθαι τοὺϲ ἠρωτημένουϲ λόγουϲ τοῖϲ ἄχρηϲτον ἡγου-
-Z/5/105/15	μένοιϲ εἶναι τὴν περὶ τοὺϲ χυμοὺϲ τέχνην. ὅπωϲ δὲ μή τιϲ ἀϲάφεια | 
-Z/5/106/1	περὶ τὸν λόγον γίνοιτο, καθ' ἑκάϲτου 〈τοῦ〉 χυμοῦ φύϲιν ἓν ὄνομα 
-Z/5/106/2	θέμενοι οὕτω πειραϲόμεθα διὰ παντὸϲ ἑρμηνεύειν αὐτόν. οὐκ ἐνδέχεται 
-Z/5/106/3	δὲ πρᾶξαι καλῶϲ τοῦτο χωρὶϲ τοῦ διελθεῖν αὐτῶν τὰϲ ἰδέαϲ. τοῦτο 
-Z/5/106/4	οὖν ἤδη πράξομεν ἀπὸ τοῦ γνωριμωτάτου πᾶϲιν ἀνθρώποιϲ ἀρξά-
-Z/5/106/5	μενοι χυμοῦ. 
-Z/5/106/6	  Φαίνεται δὲ οὗτοϲ, ἐάν τε ἀρτηρία τιϲ ἐάν τε φλὲψ τρωθῇ, 
-Z/5/106/7	παραχρῆμα τῶν περιεχόντων αὐτὸν ἀγγείων ἐκχεόμενοϲ, ἐρυθρότεροϲ 
-Z/5/106/8	μὲν ἐκ τῶν φλεβῶν, ξανθότεροϲ δὲ τοὐπίπαν ἐκ τῶν ἀρτηριῶν. ἀλλὰ 
-Z/5/106/9	πήγνυταί γε ἑκάτεροϲ εὐθέωϲ, οὐ μόνον ἐκπίπτων τοῦ ϲώματοϲ, ἀλλὰ 
-Z/5/106/10	καὶ κατ' αὐτὸ περιεχόμενοϲ ἔτι καθ' ὁντινοῦν τόπον. καὶ τήν γε πῆξιν 
-Z/5/106/11	αὐτοῦ τελευτῶϲαν εἰϲ θρόμβον ὁρῶμεν· οὕτω γὰρ ἔθοϲ τοῖϲ <Ἕλληϲιν> 
-Z/5/106/12	ὀνομάζειν τὸ πεπηγὸϲ αἷμα. φαίνεται δὲ πηγνύμενον οὐ μόνον ἐν 
-Z/5/106/13	τοῖϲ κατὰ τὴν κοιλίαν τε καὶ τὰ ἔντερα χωρίοιϲ, ἀλλὰ καὶ κατὰ τὴν 
-Z/5/106/14	κύϲτιν, ἐν ᾗ τὸ οὖρον ἀθροίζεται, καὶ κατὰ τὸν πνεύμονά τε καὶ τὴν 
-Z/5/106/15	τραχεῖαν ἀρτηρίαν, ὥϲπερ γε κἀν τῷ μεταξὺ πνεύμονόϲ τε καὶ θώρα-
-Z/5/107/1	κοϲ, | ἔν τε ταῖϲ μήτραιϲ ἐπὶ γυναικῶν. ἐπικρατεῖ μὲν οὖν ὡϲ τὸ πολὺ 
-Z/5/107/2	κατὰ τὸν χυμὸν τοῦτον ἡ ἐρυθρὰ χρόα, καὶ τό γε κάλλιϲτον αἷμα 
-Z/5/107/3	τοιοῦτον ἀκριβῶϲ ἐϲτι. φαίνεται δὲ ἐνίοτε καὶ ξανθότερον τοῦδε καὶ 
-Z/5/107/4	μελάντερον, ὥϲπερ γε καὶ τῇ ϲυϲτάϲει παχύτερόν τε καὶ λεπτότερον. 
-Z/5/107/5	εὑρίϲκεται δὲ ἐνίοτε καὶ τὸ τῶν φλεβοτομηθέντων αἷμα λεπτὴν ὑγρό-
-Z/5/107/6	τητα περιέχον, ἥτιϲ ἐν τῷ πήγνυϲθαι διακρινομένη τὴν ἐπιπολῆϲ 
-Z/5/107/7	αὐτοῦ καταλαμβάνει χώραν. εὔλογον γὰρ δήπου κἀκ τοῦ ποτοῦ ϲυν-
-Z/5/107/8	αναφέρεϲθαί τι τῷ γεννηθέντι κατὰ τὸ ἧπαρ αἵματι, τὴν ἔκκριϲιν λαμ-
-Z/5/107/9	βάνον ὕϲτερον, οὐ μόνον διὰ τῶν οὔρων, ἀλλὰ καὶ διὰ τῶν ἱδρώτων  
-Z/5/107/10	καὶ κατὰ τὴν καλουμένην ἄδηλον αἰϲθήϲει διαπνοήν. φαίνεται δὲ 
-Z/5/107/11	ἐνίοτε καὶ φλεγματώδηϲ χυμὸϲ ἐποχούμενοϲ τῷ αἵματι, καθάπερ γε 
-Z/5/107/12	καὶ ϲύμπαν ἱκανῶϲ παχύτερόν τε καὶ μελάντερον, ὡϲ ἐοικέναι πολλά-
-Z/5/107/13	κιϲ ὑγρᾷ πίττῃ. καλεῖται μὲν οὖν καὶ τὸ ἐκ τῶν φλεβῶν καὶ τῶν 
-Z/5/107/14	ἀρτηριῶν ἐκχεόμενον, ὁποῖον ἂν ᾖ, μιᾷ προϲηγορίᾳ τῇ τοῦ αἵματοϲ 
-Z/5/108/1	οὐδεμιᾶϲ τῶν εἰρημένων αὐτοῦ διαφο|ρῶν ἴδιον ἐχούϲηϲ ὄνομα. καὶ 
-Z/5/108/2	πήγνυταί γε πᾶν αὐτίκα, κἂν εἰ ϲαρκῶδεϲ μόριον ἄχρι βάθουϲ διαιρε-
-Z/5/108/3	θὲν ἐκχυθῇ. παραπλήϲιοϲ δέ τιϲ αἵματι παχεῖ καὶ μέλανι χυμὸϲ ἕτεροϲ 
-Z/5/108/4	ὁρᾶται πολλάκιϲ ἐκκρινόμενοϲ ἐμούντων τε καὶ διαχωρούντων, οὐ μὴν 
-Z/5/108/5	πηγνύμενόϲ γε, κἂν ἐπὶ πλεῖον ὁμιλῇ τῷ πέριξ ἀέρι. καὶ τούτου γε 
-Z/5/108/6	αὐτοῦ ποτὲ μὲν αἴϲθηϲιϲ γίνεται τοῖϲ ἐμοῦϲιν ὀξέοϲ τε ἅμα καὶ 
-Z/5/108/7	ϲτρυφνοῦ, ποτὲ δὲ οὐδεμίαν ἔχοντοϲ ἐμφανῆ ποιότητα, μήτε οὖν 
-Z/5/108/8	γλυκύτητα, καθάπερ τὸ αἷμα, μήτε πικρότητα, καθάπερ ἡ ξανθὴ χολή, 
-Z/5/108/9	μήτε ἁλυκότητα, καθάπερ ἐνίοτε τὸ φλέγμα καὶ τὸ αἷμα. πρόδηλον 
-Z/5/108/10	οὖν, ὅτι νοϲῶδεϲ μέν ἐϲτι τὸ ἁλυκὸν αἷμα καὶ τὸ φλέγμα. τοὐπίπαν 
-Z/5/108/11	δὲ τὸ μὲν αἷμα γλυκὺ φαίνεται, τὸ δὲ φλέγμα ἄποιον, καθάπερ ὕδωρ. 
-Z/5/108/12	ἀλλ' ἐκτρεπόμενόν γε τῆϲ κατὰ φύϲιν ποιότητοϲ οὐχ ἁλυκὸν μόνον, 
-Z/5/108/13	ἀλλὰ καὶ ὀξὺ γίνεται, μεταλαμβάνει δέ ποτε καὶ γλυκείαϲ ποιότητοϲ. 
-Z/5/108/14	ἀλλὰ καὶ τοῦτον τὸν χυμόν, ὁποῖοϲ ἂν ᾖ, φλέγμα καλοῦϲιν, εἰ μόνον 
-Z/5/109/1	εἴη λευκὸϲ ἔχοι τε τὸ κοινὸν ἁπάντων χυμῶν | γνώριϲμα, τὸ μὴ 
-Z/5/109/2	πήγνυϲθαι. πρόδηλον δέ, ὅτι διαφέρει μηδὲν ἁλμυρὸν ἢ ἁλυκὸν ὀνο-
[0057]  [030]  []  []

-Z/5/109/3	μάζειν ὁντινοῦν χυμόν· ἄμφω γὰρ τὰ ὀνόματα ταὐτὸ ϲημαίνει πρᾶγμα. 
-Z/5/109/4	ἔϲτι δὲ καὶ ἕτεροϲ χυμόϲ τιϲ, ἀεὶ μὲν πικρὸϲ τοῖϲ ἐμοῦϲιν αὐτὸν φαι-
-Z/5/109/5	νόμενοϲ, οὐκ ἀεὶ δὲ ξανθόϲ, ἀλλ' ὠχρὸϲ ἔϲτιν ὅτε· καὶ παχύτεροϲ 
-Z/5/109/6	διαπαντὸϲ ὁ ξανθὸϲ τοῦ ὠχροῦ φαίνεται. ὥϲτε ἐκ τούτου τεκμαίρον-
-Z/5/109/7	ται προϲηκόντωϲ οἱ περὶ χυμῶν ἄριϲτα γνόντεϲ ὑγρότητοϲ ἐπιμιξίᾳ 
-Z/5/109/8	λεπτῆϲ καὶ ὑδατώδουϲ τῇ ϲυϲτάϲει τὴν ξανθὴν χολὴν ὠχρὰν φαί-
-Z/5/109/9	νεϲθαι. καλοῦϲι δὲ ἔνιοι μὲν τὴν ὑγρότητα ταύτην ὑδατώδη, ἔνιοι δὲ 
-Z/5/109/10	ὀρρώδη τούτου τοῦ γένουϲ οὖϲαν, ἐξ οὗ τό τε οὖρόν ἐϲτι καὶ ὁ 
-Z/5/109/11	ἱδρώϲ. ὥϲπερ δὲ μιγνυμένηϲ τῆϲ λεπτῆϲ ὑγρότητοϲ ἡ ξανθὴ χολὴ 
-Z/5/109/12	κατά τε τὴν χρόαν ὠχροτέρα καὶ κατὰ τὴν ϲύϲταϲιν ὑγροτέρα γίνεται,  
-Z/5/109/13	οὕτωϲ, ὅταν ἐπὶ πλέον αὕτη διαφορηθῇ, τῇ τῶν ὠμῶν ὠῶν λεκίθῳ 
-Z/5/109/14	παραπληϲία φαίνεται καὶ διὰ τοῦτο καλεῖται λεκιθώδηϲ. αὕτη μὲν οὖν 
-Z/5/109/15	ἡ χολή, κἂν ὠχρά, κἂν ξανθή, κἂν λεκιθώδηϲ φαίνηται, τὴν γένεϲιν 
-Z/5/110/1	ἐν τοῖϲ ἀγγείοιϲ ἴϲχει. κατὰ δὲ τὴν γαϲτέρα πραϲοειδήϲ | τιϲ ἑτέρα 
-Z/5/110/2	γεννᾶται. καλοῦϲι γὰρ οὕτωϲ αὐτὴν ἀπὸ τῆϲ χρόαϲ τῶν πράϲων παρ-
-Z/5/110/3	ονομάϲαντεϲ, ὥϲπερ γε καὶ τὴν ἰώδη παρὰ τὸ τῷ ἰῷ ὁμοιοῦϲθαι. 
-Z/5/110/4	ὠνόμαϲται δὲ καὶ ἰϲατώδηϲ τιϲ χολὴ παρὰ τὴν τῆϲ ἰϲάτιδοϲ χρόαν τῆϲ 
-Z/5/110/5	γλαυκῆϲ. αὗται πᾶϲαι κοινὸν ἔχουϲι τὸ ἀπαγεῖϲ διαμένειν. οὕτω γοῦν 
-Z/5/110/6	ἔνιοι καὶ τὴν ἐρυθρὰν χολὴν ὠνόμαϲαν, ἐγγὺϲ οὖϲαν αἵματι λεπτῷ 
-Z/5/110/7	κατὰ τὴν ϲύϲταϲιν, ἀλλ' ὅτι μὴ πήγνυται, διὰ τοῦτο χολὴν αὐτὴν 
-Z/5/110/8	προϲαγορεύουϲι. ταῦτα μὲν οὖν ἴϲωϲ ἐπὶ πλέον ἢ κατὰ τὴν προειρη-
-Z/5/110/9	μένην πραγματείαν εἴρηται τῇ τε κοινωνίᾳ τοῦ λόγου καὶ τῷ χρηϲίμῳ 
-Z/5/110/10	τῆϲ γνώϲεωϲ, ἔτι τε τῷ ϲυντόμῳ τῆϲ διδαϲκαλίαϲ προτρεψάμενά με 
-Z/5/110/11	διελθεῖν ὑπὲρ αὐτῶν. ἐπὶ 〈δὲ〉 τὸν περὶ τῆϲ μελαίνηϲ χολῆϲ λόγον 
-Z/5/110/12	ἐπανέλθωμεν. 
-Z/5/110/13	  Ὅτι μὲν οὖν οὐ πήγνυται, διώριϲται μὲν ἀπὸ τοῦ μέλανοϲ 
-Z/5/110/14	αἵματοϲ, οὐ μὴν ἤδη γε καὶ ἀπὸ τῶν μελάνων ἰδίωϲ ὀνομαζομένων. 
-Z/5/110/15	ἐμεῖταί τε γὰρ καὶ διαχωρεῖται πολλάκιϲ τοιαῦτα πάμπολυ διαφέροντα 
-Z/5/111/1	τῆϲ μελαίνηϲ χολῆϲ | οὐ τῇ δυνάμει μόνον, ἀλλὰ καὶ ταῖϲ αἰϲθηταῖϲ 
-Z/5/111/2	ποιότηϲιν. οὔτε γὰρ ϲτρυφνότητοϲ οὔτε ὀξύτητοϲ μετέχει ϲαφῶϲ ταῦτα 
-Z/5/111/3	τῆϲ μελαίνηϲ χολῆϲ κατά τε τὴν γεῦϲιν ἐμφαινούϲηϲ τοῖϲ ἐμοῦϲιν 
-Z/5/111/4	αὐτὴν καὶ κατὰ τὴν ὄϲφρηϲιν οὐκ ἐκείνοιϲ μόνον, ἀλλὰ καὶ τοῖϲ ἄλλοιϲ. 
-Z/5/111/5	οὐ μὴν οὐδὲ ζυμοῖ τὴν γῆν, ὡϲ ἐκείνη. ἀλλ' εἰ καὶ κατὰ τοῦτο ἔοικεν 
-Z/5/111/6	ὄξει δριμυτάτῳ, τῷ παχυμερεῖ τῆϲ οὐϲίαϲ ἐναντιώτατα διάκειται καὶ 
-Z/5/111/7	διὰ τοῦτο, οἷϲ ἂν ὁμιλήϲῃ τοῦ ϲώματοϲ μέρεϲιν ἄκρατοϲ, ἑλκοῖ πάν-
-Z/5/111/8	τωϲ αὐτὰ διαβιβρώϲκουϲα. τὸ μὲν γὰρ ὄξοϲ, ἅτε λεπτομερὲϲ ὄν, διεξ-
-Z/5/111/9	έρχεται, τὸ δὲ τῆϲ μελαίνηϲ χολῆϲ πάχοϲ ἕδραν μόνιμον αὐτῇ  
-Z/5/111/10	παρέχον αἴτιον τῆϲ ἀναβρώϲεωϲ γίνεται. ὥϲπερ δὲ τοῖϲ εἰρημένοιϲ 
-Z/5/111/11	γνωρίϲμαϲι ϲαφῶϲ διορίζεται τῶν μελάνων, εἴτε χυμῶν ἐθέλοιϲ λέγειν, 
-Z/5/111/12	εἴτε διαχωρημάτων, εἴτε ἐδεϲμάτων, ἡ μέλαινα χολή, οὕτω κἀν τῷ 
-Z/5/111/13	μήτε μυῖαν μήτε ἄλλο τι ζῷον ἐθέλειν αὐτῆϲ γεύεϲθαι, καθάπερ οὐδὲ 
-Z/5/111/14	τῆϲ κατακοροῦϲ ἅλμηϲ· οὐδὲ γὰρ ἐν ἐκείνῃ γε διαζῇ ζῷον, ὡϲ ἡ κα-
-Z/5/112/1	λουμένη νεκρὰ θάλαϲϲα τεκμήριον. | καὶ διὰ τοῦτο ἔοικεν ἡ γένεϲιϲ 
-Z/5/112/2	αὐτῆϲ ὀλέθριοϲ ὑπάρχειν ὑπεροπτηθέντοϲ τοῦ μέλανοϲ χυμοῦ ϲυμβαί-
-Z/5/112/3	νουϲα. πολὺ δὲ δήπου τῆϲδε τὴν ἐκ τῆϲ ξανθῆϲ χολῆϲ ὑπεροπτηθείϲηϲ 
-Z/5/112/4	γινομένην μέλαιναν ὀλεθριωτέραν εἶναι νομιϲτέον, ὅϲῳπερ καὶ ὁ χυ-
-Z/5/112/5	μὸϲ τοῦ χυμοῦ δραϲτικώτεροϲ, ἡ ξανθὴ χολὴ τῆϲ οἷον ὑποϲτάθμηϲ 
-Z/5/112/6	τοῦ αἵματοϲ, ἣν ἀμόργῃ καὶ τρυγὶ παραπλήϲιον ἔφαϲαν ἔχειν τὴν 
-Z/5/112/7	γένεϲιν οἱ περὶ τὰ τῆϲ τέχνηϲ ἔργα ϲπουδάϲαντεϲ. ἀλλ' ὥϲπερ ἐπ' 
-Z/5/112/8	ἄλλων πολλῶν πραγμάτων, ὁμωνύμων μὲν ἀλλήλοιϲ, ἐναντίαϲ δὲ φύ-
-Z/5/112/9	ϲεωϲ ὄντων, ἡ τῆϲ προϲηγορίαϲ κοινότηϲ ἔϲφηλέ τιναϲ, οὕτω κἀπὶ 
-Z/5/112/10	τῶν εἰρημένων δυοῖν χυμῶν ἔνιοι ϲφαλέντεϲ ᾠήθηϲαν ἐπ' ἀγαθῷ 
-Z/5/112/11	πολλάκιϲ ἐμεῖϲθαί τι καὶ διαχωρεῖϲθαι μέλαιναν χολήν. ἐγὼ δὲ ἐκ 
-Z/5/112/12	μειρακίου παρὰ <Πέλοπι> τῷ διδαϲκάλῳ μαθὼν ἑκατέρου τῶν χυμῶν 
-Z/5/112/13	τὰ γνωρίϲματα κἄπειτα παραφυλάττων αὐτὰ δι' ὅλου τοῦ ἐμοῦ βίου 
-Z/5/112/14	μέχρι δεῦρο, τὸν μὲν τῆϲ ἀκριβοῦϲ μελαίνηϲ χολῆϲ χυμὸν ὀλεθρίωϲ 
-Z/5/113/1	ἐκκρινόμενον ἐθεαϲάμην ἀεί, τὴν δὲ τῶν μελάνων | κένωϲιν οὐκ ὀλι-
-Z/5/113/2	γάκιϲ ἐπ' ἀγαθῷ γινομένην. 
-Z/5/113/3	  ἀρκεῖ μὲν οὖν καὶ τοῦτο γινώϲκεϲθαι μόνον εἰϲ τὰ τῆϲ τέχνηϲ 
-Z/5/113/4	ἔργα, καὶ μάλιϲτα ἐάν γε μετὰ διοριϲμοῦ τῶν καιρῶν, ἐν οἷϲ ἐκκρί-
-Z/5/113/5	νεται, μάθῃ τιϲ τοῦτον τὸν λόγον, ὃν ἐν τοῖϲ ἑξῆϲ διηγήϲομαι· τῷ δὲ 
-Z/5/113/6	μήπω διὰ μακρᾶϲ πείραϲ ἐγνωκότι τὸ γινόμενον ἐφ' ἑκατέρᾳ τῇ κε-
-Z/5/113/7	νώϲει θαυμάζειν ἴϲωϲ ἢ ἀπιϲτεῖν εἰκόϲ ἐϲτιν, εἰ τοῦ μοχθηροτάτου 
-Z/5/113/8	χυμοῦ κενουμένου βλάπτεται τὸ ϲῶμα· τοὐναντίον γὰρ εὔλογον εἶναι 
-Z/5/113/9	δόξει, τῶν βλαπτόντων ἐκκενουμένων ὑγιεινότατον αὐτὸ γίνεϲθαι.  
-Z/5/113/10	κατὰ τοῦτον οὖν τὸν λόγον καὶ ἡ τῶν μελάνων κένωϲιϲ. ἀλλ' ὁ διὰ 
-Z/5/113/11	μακρᾶϲ πείραϲ πειϲθείϲ, ὡϲ ἄρτι μοι λέλεκται, γίνεϲθαι, ῥᾳδίωϲ εὑρή-
-Z/5/113/12	ϲει τὴν αἰτίαν τοῦ ϲυμβαίνοντοϲ, καὶ μάλιϲθ' ὅταν ἐθελήϲῃ τὰ γεν-
-Z/5/113/13	νῶντα τὴν μέλαιναν χολὴν εὑρεῖν, ὧν ἤδη μὲν ἡ ἀρχὴ τῆϲ εὑρέϲεωϲ 
-Z/5/113/14	εἴρηται, βέλτιον δὲ καὶ τὸ ϲύμπαν τοῦ λόγου προϲθεῖναι. 
-Z/5/113/15	  τοῦ γὰρ ἐκ τῆϲ κοιλίαϲ τε καὶ τῶν ἐντέρων εἰϲ ἧπαρ ἀναδιδο-
-Z/5/114/1	μένου χυμοῦ | τὸ μέν τι λεπτομερέϲτερόν ἐϲτι τῇ ϲυϲτάϲει, τὸ δὲ 
-Z/5/114/2	παχυμερέϲτερον, ὥϲπερ καὶ τῶν ἐδεϲμάτων αὐτῶν αἱ οὐϲίαι διαφέρουϲι. 
-Z/5/114/3	γινωϲκόντων δὲ ἡμῶν ἅπαντα τὴν διοικοῦϲαν τὸ ϲῶμα φύϲιν ἐπὶ 
-Z/5/114/4	ϲωτηρίᾳ τοῦ ζῴου πράττειν ὁρώντων τε καὶ τοὺϲ ἐκκριτικοὺϲ πόρουϲ 
-Z/5/114/5	τῶν ἀχρηϲτοτέρων μορίων τῆϲ τροφῆϲ τε καὶ τοῦ ποτοῦ, θαυμαϲτὸν 
-Z/5/114/6	οὐδὲν εἶναι δοκεῖ καὶ τῆϲ ὑποϲτάθμηϲ τοῦ αἵματοϲ ἐπιτεχνήϲαϲθαί 
-Z/5/114/7	τινα κένωϲιν αὐτήν, ἥτιϲ ὁποία μέν ἐϲτι καὶ διὰ τίνων γίνεται μορίων 
-Z/5/114/8	αὖθιϲ ἐπιϲκεψόμεθα. 
-Z/5/114/9	  Νυνὶ δὲ πρότερον, ἃ διὰ τῆϲ πείραϲ ἔγνωμεν, ἀρχὴν ποιηϲά-
-Z/5/114/10	μενοι τῆϲ διὰ τοῦ λόγου γενηϲομένηϲ ϲκέψεωϲ, ὅϲα πεπείϲμεθα χρόνῳ 
-Z/5/114/11	πολλῷ βαϲανίϲαντεϲ εὑρηκέναι, ταῦτα ἐροῦμεν. ὁρᾶται δὴ τὸ κατὰ τὰϲ 
-Z/5/114/12	φλεβοτομίαϲ αἷμα παχύτερον καὶ μελάντερον ἐν ταῖϲ τῶν θερμῶν καὶ 
-Z/5/114/13	ξηρῶν ϲωμάτων κράϲεϲιν, ὥϲπερ γε καὶ κατὰ τὰϲ τοιαύταϲ ὥραϲ τε 
-Z/5/114/14	καὶ χώραϲ καὶ καταϲτάϲειϲ ἐπιτηδεύματά τε καὶ δίαιταν ἐν ἐδέϲμαϲι 
-Z/5/115/1	παχυχύμοιϲ τε καὶ αὐχμώδεϲιν, | ὁποῖόν ἐϲτι φακὴ καὶ κοχλίαι καὶ 
-Z/5/115/2	κρέα ταύρεια καὶ τράγεια, καὶ μᾶλλον εἰ ταριχευθείη. τῆϲ τοιαύτηϲ 
-Z/5/115/3	ὕληϲ ἐϲτὶ καὶ μέλαϲ οἶνοϲ παχύϲ τε καὶ αὐϲτηρόϲ. οὕτω δὴ καὶ τῶν 
-Z/5/115/4	νοϲημάτων ὅϲα κατὰ θερμὴν καὶ ξηρὰν δυϲκραϲίαν γίνεται, καθάπερ 
-Z/5/115/5	οἱ καῦϲοι, παχὺ καὶ μέλαν ἀποφαίνουϲι τὸ αἷμα. τοιοῦτον δὲ αὐτὸ 
-Z/5/115/6	καὶ ὁ μακρὸϲ οὗτοϲ λοιμόϲ, ὁ ἐπὶ τοῦ <Μάρκου> θέρουϲ γενόμενοϲ, 
-Z/5/115/7	εἰργάζετο, καὶ τῶν γε διαϲωθέντων οὐκ ὀλίγοιϲ ἔκκριϲιϲ διὰ τῆϲ κάτω 
-Z/5/115/8	γαϲτρὸϲ ἐγίνετο τῶν καλουμένων μελάνων ἐπὶ τῆϲ ἐννάτηϲ ἡμέραϲ 
-Z/5/115/9	τοὐπίπαν ἢ ἑβδόμηϲ ἢ ἑνδεκάτηϲ. ὧν καὶ αὐτῶν ἐφαίνοντο διαφοραὶ 
-Z/5/115/10	πλείουϲ, ἐνίων μὲν ἐγγυτάτω τῆϲ μελαίνηϲ χολῆϲ ἡκόντων, ἐνίων δὲ 
-Z/5/115/11	οὔτε δῆξιν ἐν ταῖϲ διαχωρήϲεϲιν ἐχόντων οὔτ' ὀϲμὴν δυϲώδη, πολλῶν  
-Z/5/115/12	δὲ ἔτι ἐν τῷ μεταξὺ τούτων καθεϲτηκότων. ὅϲοιϲ δὲ τῶν ϲωθέντων 
-Z/5/115/13	ἡ διὰ τῆϲ κάτω γαϲτρὸϲ ἔκκριϲιϲ οὐκ ἐγένετο τοιαύτη, τὸ ϲῶμα πᾶν 
-Z/5/115/14	περιεξήνθηϲε μέλαϲιν ἐξανθήμαϲιν ὁμοίοιϲ. ἐνίοτε δὲ καὶ οἷον λεπὶϲ 
-Z/5/116/1	ἀπέπιπτε ξηραινομένων τε καὶ διαφορουμένων | αὐτῶν, κατὰ βραχὺ 
[0057]  [030]  []  []

-Z/5/116/2	δὲ ἐπὶ πλείοϲιν ἡμέραιϲ μετὰ τὴν κρίϲιν. ὅϲοι δὲ διεχώρηϲαν ἀκριβῆ 
-Z/5/116/3	τὴν μέλαιναν, ἀπέθανον ἅπαντεϲ· ἐνδείκνυται γὰρ ἡ τοιαύτη κατ-
-Z/5/116/4	ωπτῆϲθαι τὸ αἷμα. φαίνεται δὲ καὶ ἄλλα χωρὶϲ τοῦ πυρέξαι πολλοῖϲ 
-Z/5/116/5	ἐξανθήματα γινόμενα κατὰ τὸ δέρμα παχυνόμενόν τε καὶ ξηραινόμενον 
-Z/5/116/6	τὸ πλεονάζον τοῦ μελαγχολικοῦ χυμοῦ τῆϲ φύϲεωϲ ὠθούϲηϲ αὐτοῦ 
-Z/5/116/7	ἐκτόϲ· ἐξ οὗ γένουϲ ἐϲτὶ καὶ ὁ καλούμενοϲ ἐλέφαϲ. ὅταν δὲ ἅμα πυ-
-Z/5/116/8	ρετῷ γένηταί τι τοιοῦτον, τὸν ὀνομαζόμενον ἄνθρακα γεννᾷ τὸ κατα-
-Z/5/116/9	ϲκῆψαν εἰϲ τὸ δέρμα τοῦ μελαγχολικοῦ χυμοῦ. χωρὶϲ δὲ πυρετοῦ 
-Z/5/116/10	καταϲκήπτων, ὅταν μὲν αἵματι μεμιγμένοϲ ᾖ, τὸν ἐλέφαντα γεννᾶν 
-Z/5/116/11	πέφυκεν, ὅταν δὲ μόνοϲ, ἐν ἀρχῇ μὲν ὄγκον ἐργάζεται μέλανα, τῷ 
-Z/5/116/12	χρόνῳ δὲ εἰϲ τὸν καλούμενον καρκίνον τελευτᾷ, ἐπειδάν γε δριμύ-
-Z/5/116/13	τερόϲ τε καὶ κακοηθέϲτεροϲ ᾖ διαβιβρωϲκομένου τοῦ δέρματοϲ, ὅταν 
-Z/5/116/14	δὲ ἐπιεικέϲτεροϲ ἕλκουϲ χωρὶϲ ἐργαζόμενοϲ τὸν ὀνομαζόμενον κρυπτὸν 
-Z/5/117/1	καρκίνον. ἐναργῶϲ γὰρ ἅπαντα | τὰ τοιαῦτα πάθη καὶ μάλιϲτα ὁ καρ-
-Z/5/117/2	κίνοϲ ὑπὸ τοῦ μελαγχολικοῦ γίνεται χυμοῦ ϲαφῶϲ φαινομένων τῶν 
-Z/5/117/3	εἰϲ τὸ πεπονθὸϲ μόριον ἡκουϲῶν φλεβῶν παχὺν καὶ μέλανα περι-
-Z/5/117/4	εχουϲῶν χυμόν. ἐκκαθαίρειν μὲν γὰρ τὸ αἷμα διὰ παντὸϲ ἡ φύϲιϲ πει-
-Z/5/117/5	ρᾶται διακρίνουϲά τε τὸ μοχθηρὸν ἐξ αὐτοῦ κἀκ τῶν κυρίων μορίων 
-Z/5/117/6	ὠθοῦϲα ποτὲ μὲν εἰϲ τὴν γαϲτέρα τε καὶ τὰ ἔντερα, ποτὲ δὲ εἰϲ τὴν 
-Z/5/117/7	ἐκτὸϲ ἐπιφάνειαν. ἀλλ' ὅϲα μὲν τῶν τοιούτων λεπτομερεϲτέραϲ οὐϲίαϲ 
-Z/5/117/8	ἐϲτί, διεξέρχεται τὸ δέρμα, τινὰ μὲν κατὰ τὴν ἄδηλον αἰϲθήϲει δια-
-Z/5/117/9	πνοήν, ἔνια δὲ αἰϲθητῶϲ, καθάπερ οἱ ἱδρῶτεϲ· ὅϲα δὲ παχύτερα, δι-
-Z/5/117/10	εξελθεῖν μὲν οὐ δύναται τὴν πυκνότητα τοῦ δέρματοϲ, ἐγκαταλαμβα-
-Z/5/117/11	νόμενα δέ, τὰ μὲν θερμὰ τοὺϲ ἄνθρακαϲ ἐργάζεται, τὰ δὲ μὴ τοιαῦτα 
-Z/5/117/12	τοὺϲ καρκίνουϲ. ὅταν δὲ ἐπιεικὴϲ κατὰ τὰϲ ποιότηταϲ ὁ μέλαϲ ᾖ  
-Z/5/117/13	χυμὸϲ αἵματί τε ϲυμμιγήϲ, τοὺϲ ὑπερύθρουϲ ἐλέφανταϲ ἐργάζεται· 
-Z/5/117/14	χρονίζοντεϲ δὲ καὶ οὗτοι γίνονται μελάντεροι. πολλάκιϲ δὲ ἡ φύϲιϲ 
-Z/5/118/1	ἀναϲτομώϲαϲα φλέβα τῶν κατὰ τὴν ἕδραν ἀγγείων | ἐκκρίνει τὸν 
-Z/5/118/2	τοιοῦτον χυμὸν αἵματι μεμιγμένον, ἀφ' οὗ δὴ καὶ τοὔνομα τῷ ϲυμ-
-Z/5/118/3	πτώματι τίθενται τὴν αἱμορροΐδα. καὶ χρὴ καταμανθάνειν ἐπ' αὐτῆϲ, 
-Z/5/118/4	ὁποῖόν ἐϲτι τὸ ἐκκρινόμενον αἷμα, πότερον οἷον ἔχουϲιν οἵ τε γυμνα-
-Z/5/118/5	ϲτικοὶ καὶ οἱ ἀθληταὶ καὶ τῶν ἰδιωτῶν οἱ τελέωϲ ὑγιεινοί τε καὶ 
-Z/5/118/6	εὔχυμοι, ἢ μελάντερόν τε καὶ παχύτερον τοῦδε. καὶ μέντοι καὶ [ὡϲ] 
-Z/5/118/7	ἡ φύϲιϲ ἀποτίθεται τὸ τοιοῦτον αἷμα πολλάκιϲ εἰϲ τὰϲ κατὰ τὰ ϲκέλη 
-Z/5/118/8	φλέβαϲ, ὑφ' οὗ διατεινόμεναί τε καὶ διευρυνόμεναι κιρϲώδειϲ ἀποτε-
-Z/5/118/9	λοῦνται, καὶ μελαίνεταί γε τῷ χρόνῳ τὸ δέρμα τὸ κατὰ τὰϲ τοιαύταϲ 
-Z/5/118/10	φλέβαϲ. ἐφ' ὧν δὲ αἵματοϲ πλῆθοϲ μόνον εἰϲρέοι ἄνευ τοῦ μελαγ-
-Z/5/118/11	χολικὸν ὑπάρχειν, ἀϲθενεϲτέραϲ οὔϲαϲ φύϲει τὰϲ τῇδε φλέβαϲ ἀνευ-
-Z/5/118/12	ρύνει καταϲκῆπτον, οὐδενὸϲ τοιούτου ϲυμβαίνοντοϲ ὡϲ ἐφ' ὧν γε ἂν 
-Z/5/118/13	τὸ μελαγχολικὸν αἷμα τοὺϲ κιρϲοὺϲ ἐργάϲηται· κίνδυνοϲ γὰρ ἐπὶ 
-Z/5/118/14	τούτων ἐϲτίν, ἐὰν ἐκτέμῃ τιϲ τὰϲ πεπονθυίαϲ φλέβαϲ, ἁλῶναι μελαγ-
-Z/5/118/15	χολίᾳ. καὶ γὰρ τοῦτο πολλάκιϲ ἑώραται γινόμενον οὐ μόνον κατὰ 
-Z/5/119/1	τοὺϲ κιρϲούϲ, ἀλλὰ καὶ κατὰ τὰϲ | ὑπὸ τοῦ τοιούτου χυμοῦ γινομέναϲ 
-Z/5/119/2	αἱμορροΐδαϲ. ἕλκοϲ δή τιϲ ἔχων ἐν κνήμῃ χρόνῳ πολλῷ τὴν ὑπερκει-
-Z/5/119/3	μένην φλέβα κιρϲωδεϲτέραν οὖϲαν ἐκτμηθεὶϲ αὐτίκα μὲν ἐθεραπεύθη 
-Z/5/119/4	τὸ ἀρχαῖον ἕλκοϲ, ὃ δὲ ἐκ τῆϲ τομῆϲ ἔϲχεν ἐξαιρουμένηϲ τῆϲ φλεβόϲ, 
-Z/5/119/5	ἀνίατον ἔμεινεν. ὕϲτερον δέ ποτε μετ' ἐνιαυτὸν εἷϲ τῶν ἐν <Περγάμῳ> 
-Z/5/119/6	διδαϲκάλων ἡμῶν <Ϲτρατόνικοϲ> ὄνομα, μαθητὴϲ <Ϲαβίνου τοῦ 
-Z/5/119/7	Ἱπποκρατείου>, φλέβα τεμὼν ἐν ἀγκῶνι τοῦ ἀνθρώπου καὶ θεαϲά-
-Z/5/119/8	μενοϲ ἐκκρινόμενον αἷμα παχὺ καὶ μέλαν ἐπαφεῖλε κατὰ τὴν ὑϲτε-
-Z/5/119/9	ραίαν ὀλίγον, εἶτα κατὰ τὴν τρίτην τε καὶ τετάρτην ἡμέραν ὁμοίωϲ 
-Z/5/119/10	ὀλίγον καθήραϲ τε μετὰ ταῦτα φαρμάκῳ μέλανα χυμὸν ἐκκενοῦντι 
-Z/5/119/11	καὶ τὴν δίαιταν αὐτῷ εὔχυμον παραϲκευάϲαϲ ἐπὶ τὴν θεραπείαν τοῦ 
-Z/5/119/12	ἕλκουϲ ἐτράπετο.  
-Z/5/119/13	  Ὅτι μὲν οὖν ἐν ταῖϲ φλεψὶ καὶ ταῖϲ ἀρτηρίαιϲ οἱ χυμοὶ περι-
-Z/5/119/14	έχονται πάντεϲ, ἐνδείκνυται μὲν καὶ ἡ ποικιλία τῆϲ χρόαϲ τε καὶ τῆϲ 
-Z/5/119/15	ϲυϲτάϲεωϲ αὐτῶν, δηλοῖ δὲ καὶ τὰ νῦν εἰρημένα καὶ πρὸϲ τούτοιϲ ὅϲα 
-Z/5/120/1	κατὰ τὸ Περὶ φύϲεωϲ | ἀνθρώπου γέγραπται τῷ <Ἱπποκράτει>, περὶ 
-Z/5/120/2	ὧν ἐπὶ πλέον μὲν ἐν τῷ περὶ τῶν κατ' αὐτὸν ϲτοιχείων διῆλθον, 
-Z/5/120/3	ἀναγκαῖον δέ ἐϲτι καὶ νῦν εἰπεῖν ἀρξάμενον ἀπὸ τῆϲ ῥήϲεωϲ αὐτοῦ 
-Z/5/120/4	τῆϲδε· “Τὸ δὲ ϲῶμα τοῦ ἀνθρώπου ἔχει ἐν ἑωυτῷ αἷμα καὶ φλέγμα 
-Z/5/120/5	καὶ χολὴν ξανθήν τε καὶ μέλαιναν. καὶ ταῦτά ἐϲτιν αὐτέῳ ἡ φύϲιϲ τοῦ 
-Z/5/120/6	ϲώματοϲ καὶ διὰ ταῦτ' ἀλγέει καὶ ὑγιαίνει. ὑγιαίνει μὲν οὖν μάλιϲτα, 
-Z/5/120/7	ὅταν μετρίωϲ ἔχῃ ταῦτα τῆϲ πρὸϲ ἄλληλα δυνάμεωϲ καὶ τοῦ πλήθουϲ 
-Z/5/120/8	καὶ μάλιϲτα ἂν μεμιγμένα ᾖ. ἀλγέει δέ, ὅταν τι τούτων ἔλαϲϲον ἢ 
-Z/5/120/9	πλέον ᾖ ἢ χωριϲθῇ ἐν τῷ ϲώματι καὶ 〈μὴ〉 μεμιγμένον ᾖ τοῖϲι πᾶ-
-Z/5/120/10	ϲιν. ἀνάγκη γάρ, ὅταν τι τουτέων χωριϲθῇ καὶ ἐφ' ἑωυτοῦ ϲτῇ, οὐ 
-Z/5/120/11	μόνον τοῦτο τὸ χωρίον, ὅθεν ἐξέϲτη, ἐπίνοϲον γίνεϲθαι, ἀλλὰ καὶ 
-Z/5/120/12	ἔνθα ἂν ϲτῇ καὶ ἐπιχυθῇ ὑπερπιμπλάμενον, ὀδύνην τε παρέχειν καὶ 
-Z/5/121/1	πόνον. καὶ γάρ, ὅταν τι τουτέων ἔξω τοῦ | ϲώματοϲ ἐκρυῇ πλέον τοῦ 
-Z/5/121/2	ἐπιπολάζοντοϲ, ὀδύνην παρέχει ἡ κένωϲιϲ. ἢν δ' αὖ πάλιν εἴϲω ποι-
-Z/5/121/3	ήϲηται τὴν κένωϲιν καὶ τὴν ἀπόκριϲιν καὶ τὴν μετάϲταϲιν ἀπὸ τῶν 
-Z/5/121/4	ἄλλων, πολλή 〈γ'〉 αὐτῷ ἀνάγκη διπλῆν τὴν ὀδύνην παρέχειν κατὰ τὰ 
-Z/5/121/5	εἰρημένα, ὅθεν τε ἐξέϲτη καὶ ἔνθα ὑπερέβαλεν.” οὐκοῦν, ὅτι μὲν ὑγι-
-Z/5/121/6	αίνει τὸ ζῷον, ὅταν ἔχῃ ταῦτα ϲυμμέτρωϲ τῆϲ πρὸϲ ἄλληλα κράϲεωϲ, 
-Z/5/121/7	νοϲεῖ δέ, ὅταν ἤτοι καθ' ὅλον τὸ ϲῶμα, τουτέϲτιν ἐν ἅπαϲι τοῖϲ ἀγ-
-Z/5/121/8	γείοιϲ, πλεονεξία τιϲ ἐξ αὐτῶν ἢ καθ' ἕν τι γένηται μόριον, ὁ τοῖϲ 
-Z/5/121/9	ἔργοιϲ τῆϲ τέχνηϲ ὡμιληκὼϲ ἀληθεύειν φήϲει τὸν <Ἱπποκράτην>. τὰ 
-Z/5/121/10	μὲν γὰρ ἐν ἑνὶ μέρει νοϲήματα διὰ τὸν μελαγχολικὸν χυμὸν γινόμενα 
-Z/5/121/11	ὀλίγον ἔμπροϲθεν διῆλθον, ἐδήλωϲα δέ, ὅτι καὶ διὰ κιρϲῶν ἄρϲιν ἢ  
-Z/5/121/12	αἱμορροῖδοϲ ἐμελαγχόληϲαν ἕτεροι. καὶ κατὰ τὰ μὴ φαινόμενα δὲ 
-Z/5/121/13	μόρια κατὰ τὸ βάθοϲ τοῦ ϲώματοϲ εὔλογον ὅμοια πάθη γίνεϲθαι τοῖϲ 
-Z/5/121/14	κατὰ τὸ δέρμα ϲυνιϲταμένοιϲ. οὐ γὰρ δήπου χολῆϲ μὲν ξανθῆϲ εἰϲ ἕν 
-Z/5/121/15	τι μόριον καταϲκηψάϲηϲ ἐρυϲίπελαϲ γενήϲεται. μελαίνηϲ δὲ ἄνθραξ τε 
-Z/5/122/1	καὶ καρκίνοϲ, οὐ δήπου δὲ τὰ κατὰ τὸ βάθοϲ | τοῦ ϲώματοϲ ἀδάμαν-
-Z/5/122/2	τοϲ ἔχει καταϲκευήν, ἀλλὰ κἀκεῖνά γε τοῖϲ αὐτοῖϲ ὑπόκειται πάθεϲιν. 
-Z/5/122/3	ἐφ' ὧν γοῦν οἷόν τέ ἐϲτι βεβαίωϲ διαγνῶναι τὴν ἐργαϲαμένην αἰτίαν, 
-Z/5/122/4	ἐναργῶϲ ἐπὶ τούτων φαίνεται καὶ ξανθὴ καὶ μέλαινα χολὴ διαβιβρώ-
-Z/5/122/5	ϲκουϲαι τῶν ἐντέρων ἄλλοτε ἄλλο, καθ' ὅτιπερ ἂν μάλιϲτα ϲτηριχθῶϲιν, 
-Z/5/122/6	καί ποτε καὶ τελέωϲ ἀνίατον ἐργαζόμεναι τὴν δυϲεντερίαν. καὶ διὰ 
-Z/5/122/7	τοῦτο <Ἱπποκράτηϲ> ἐν Ἀφοριϲμοῖϲ ἔγραψε· “Δυϲεντερίη, ἢν ἀπὸ 
-Z/5/122/8	χολῆϲ μελαίνηϲ ἄρξηται, θανάϲιμον.” ἐγὼ δὲ πρόϲθεν εἶπον ἀνίατα 
-Z/5/122/9	πάντα εἶναι τὰ διὰ μέλαιναν χολὴν ἑλκωθέντα, πλὴν εἴ τιϲ ἴαϲιν 
-Z/5/122/10	ἐθέλει καλεῖν, ὅταν ἐκκόψῃ τὸ πεπονθὸϲ μόριον ὅλον ἐν κύκλῳ περι-
-Z/5/122/11	τεμὼν ἄχρι τῶν ἀπαθῶν. ὥϲπερ οὖν ἔντερον ἀβοηθήτωϲ μὲν ὑπὸ 
-Z/5/122/12	μελαίνηϲ ἑλκοῦται, δυϲβοηθήτωϲ δὲ ὑπὸ τῆϲ ξανθῆϲ χολῆϲ, δηλονότι 
-Z/5/122/13	καὶ τῶν ἄλλων μορίων ἕκαϲτον, ὅϲα κατακέκρυπται μὲν ἐν βάθει, 
-Z/5/122/14	κυριώτερα δὲ μακρῷ τῶν ἐντέρων ἐϲτί, πρὸϲ τῷ καὶ τὴν θεραπείαν ἐπὶ 
-Z/5/122/15	μὲν τῶν ἐντέρων εὐκολωτέραν εἶναι τῶν ἐνιεμένων διὰ τῆϲ ἕδραϲ | 
[0057]  [030]  []  []

-Z/5/123/1	φαρμάκων αὐτοῖϲ τοῖϲ πεπονθόϲι προϲπιπτόντων εὐθέωϲ, ἐπὶ δὲ τῶν 
-Z/5/123/2	ἄλλων μορίων οὐδὲ τούτου ῥᾳδίωϲ γενέϲθαι δυναμένου. οὔκουν τὸ 
-Z/5/123/3	τυχὸν οὐδὲ μικρὸν τῆϲ τέχνηϲ μέροϲ παρέλιπον ἀθεώρητον οἱ μηδὲν 
-Z/5/123/4	ἐπιϲκεψάμενοι περὶ μελαίνηϲ χολῆϲ, ἔτι δὲ μᾶλλον οἱ μηδὲ περὶ τῆϲ 
-Z/5/123/5	ξανθῆϲ. ὅϲοι δὲ μηδὲ περὶ τούτων ἐπεϲκέψαντο μηδὲ περὶ φλέγματοϲ, 
-Z/5/123/6	οὐδ' ἀριθμῆϲαι δυνατόν, ὁπόϲα παρέλιπον ἀναγκαῖα τῆϲ τέχνηϲ θεω-
-Z/5/123/7	ρήματα. περὶ μὲν οὖν τῆϲ μελαίνηϲ χολῆϲ οὐδὲν ὅλωϲ ὁ <Ἐραϲί-
-Z/5/123/8	ϲτρατοϲ> ἔγραψε, περὶ δὲ τῆϲ ξανθῆϲ ὀλίγα τε ἅμα καὶ οὐδὲ ταῦτα 
-Z/5/123/9	πάντα ἀληθῆ. λέγει μὲν γὰρ οὕτω περὶ αὐτῆϲ. “Ἡ δὲ χολώδηϲ ὑγρα-
-Z/5/123/10	ϲία ὅτι μὲν ἀναγκαία ἐϲτὶν ἀποκρίνεϲθαι, πολλὰ τῶν ἐπιγινομένων  
-Z/5/123/11	παθῶν μαρτυρεῖ· οἱ ἴκτεροί τε γὰρ καὶ αἱ περὶ τὸ ἧπαρ γινόμεναι 
-Z/5/123/12	φλεγμοναὶ καὶ ἄλλα πλείω. πότερον δὲ ἐν τῇ περὶ τὴν κοιλίαν κατερ-
-Z/5/123/13	γαϲίᾳ τῆϲ τροφῆϲ γεννᾶται ἡ τοιαύτη ἢ μεμιγμένη ἐν τοῖϲ προϲφερο-
-Z/5/123/14	μένοιϲ ἔξωθεν παραγίνεται, οὐδὲν χρήϲιμον πρὸϲ ἰατρικὴν ἐπεϲκέφθαι.” 
-Z/5/123/15	ταῦτα μὲν ὁ <Ἐραϲίϲτρατοϲ> ἔγραψεν ἐν τῷ πρώτῳ τῶν καθόλου 
-Z/5/124/1	λόγων περὶ τῆϲ ξανθῆϲ χολῆϲ. | ἀντιλέγοντεϲ δὲ αὐτῷ φαϲιν, ὡϲ, 
-Z/5/124/2	εἴπερ αὐτὸϲ ὁμολογεῖ βλάβην ἐργάζεϲθαι τὴν ξανθὴν χολὴν πλεο-
-Z/5/124/3	νάϲαϲαν, ἄμεινον μὲν ἦν αὐτὴν μηδόλωϲ γεννᾶϲθαι, τοῦτο δὲ εἴπερ 
-Z/5/124/4	ἀδύνατον, ἀλλ' ὡϲ ὀλιγίϲτην. καὶ μὴν οὔτε γεννᾶϲθαι δυνατόν ἐϲτι 
-Z/5/124/5	κωλύειν ὁντινοῦν οὔτε, εἴπερ τοῦτό γε δυνατόν, ἀλλὰ προνοεῖϲθαί γε 
-Z/5/124/6	τοῦ βραχυτάτην αὐτὴν γενέϲθαι χωρὶϲ τοῦ τὴν αἰτίαν τῆϲ γενέϲεωϲ 
-Z/5/124/7	ἐπίϲταϲθαι τοῦ πράγματοϲ δυνατόν. εἰ μὲν οὖν ἡ οὐϲία τοῦ χυμοῦ 
-Z/5/124/8	τούτου κατά τε τὰ ϲιτία καὶ τὰ ποτὰ περιέχεται, πάντωϲ δὲ δήπου 
-Z/5/124/9	διαφορᾶϲ οὔϲηϲ ἐν αὐτοῖϲ, τὰ μὲν πλέον αὐτῆϲ, τὰ δ' ἔλαττον ἔχει, 
-Z/5/124/10	τὰ δὲ ἴϲωϲ οὐδέν. εἰ δ' ἐν τῷ ϲώματι γεννᾶται, κατὰ τίνα τε μάλιϲτα 
-Z/5/124/11	μόρια γίνεται τοῦτο, καὶ τίνοϲ αἰτίαϲ ἐργαζομένηϲ αὐτήν, ἀναγκαῖον 
-Z/5/124/12	ἐπίϲταϲθαι τοὺϲ ἰατρούϲ. ἔζευκται δὲ ὁ λόγοϲ οὗτοϲ τῷ κοινῷ λόγῳ 
-Z/5/124/13	περὶ γενέϲεωϲ χυμῶν, ὑπὲρ ὧν οὐδ' ὅλωϲ <Ἐραϲίϲτρατοϲ> ἔγραψεν, 
-Z/5/124/14	ὥϲθ' ὅϲον ἐπ' αὐτῷ μήτε τῶν ἐδεϲμάτων ἡμᾶϲ ἐπίϲταϲθαι, τίνα μὲν 
-Z/5/125/1	εὔχυμά ἐϲτι, τίνα δὲ κακόχυμα, μήτε τῶν ἐπιτηδευ|μάτων, ἔτι δὲ 
-Z/5/125/2	μᾶλλον μηδὲ αὐτῆϲ τῆϲ φύϲεωϲ τῶν ἀνθρώπων. καίτοι γε ἐνίουϲ ὁρῶ-
-Z/5/125/3	μεν, ὅπωϲ ἂν διαιτῶνται, πολὺν ἀθροίζονταϲ ἤτοι τὸν πικρόχολον 
-Z/5/125/4	ἤτοι τὸν μελαγχολικὸν ἢ τὸν τοῦ φλέγματοϲ χυμόν. ὅτι γὰρ καὶ 
-Z/5/125/5	αὐτὸϲ αἴτιοϲ γίνεται νοϲημάτων οὐ ϲμικρῶν, ἐν ἑτέρῳ δέδεικται λόγῳ. 
-Z/5/125/6	ὡμολόγηϲε δὲ καὶ ὁ <Ἐραϲίϲτρατοϲ> αὐτὸϲ ὑπὸ τοῦ τοιούτου χυ-
-Z/5/125/7	μοῦ γίνεϲθαί τινα πάθη, καίτοι παντὶ τρόπῳ φυλαττόμενοϲ αἰτιᾶϲθαι 
-Z/5/125/8	τοὺϲ μοχθηροὺϲ χυμούϲ. ἀλλὰ τούϲ γε γλίϲχρουϲ καὶ παχεῖϲ αὐτὸϲ 
-Z/5/125/9	ἀπεφήνατο παραλύϲεωϲ αἰτίουϲ γίνεϲθαι γράψαϲ οὕτωϲ· “Τὸ μὲν οὖν  
-Z/5/125/10	πάθοϲ ϲυμβαίνει παρεμπτώϲεωϲ ὑγρῶν γινομένηϲ εἰϲ τὰ τοῦ πνεύ-
-Z/5/125/11	ματοϲ ἀγγεῖα τὰ ἐν τοῖϲ νεύροιϲ, δι' ὧν αἱ κατὰ τὴν προαίρεϲιν 
-Z/5/125/12	κινήϲειϲ ϲυντελοῦνται.” καὶ μετ' ὀλίγα “Ἡ δὲ παρέμπτωϲιϲ”, φηϲί, 
-Z/5/125/13	“γίνεται ἐκ τῆϲ τροφῆϲ, ὑφ' ἧϲ τὰ νεῦρα τρέφεται· αὕτη δὲ γλίϲχροϲ 
-Z/5/125/14	καὶ ὅλκιμοϲ καὶ δυϲέκκριτοϲ”. ὅτι δὲ καὶ ἀποπληξίαϲ καὶ ληθάργου 
-Z/5/125/15	καὶ ἐπιληψίαϲ ἑτέρων τε πολλῶν ὁ τοιοῦτοϲ χυμὸϲ ἀθροιζόμενοϲ αἴ-
-Z/5/125/16	τιόϲ ἐϲτιν, οὐκ ἔτι εἶπεν. 
-Z/5/126/1	  Ἀλλ' οὐ πρόκειταί μοι νῦν τὴν τῶν ἄλλων χυμῶν δύναμιν 
-Z/5/126/2	ἐξηγήϲαϲθαι περὶ μελαίνηϲ χολῆϲ προθεμένῳ γράφειν, ἣν <Ἱππο-
-Z/5/126/3	κράτηϲ> φηϲὶν ἀναγκαίαν μὲν ἔχειν τὴν γένεϲιν, ὅπωϲ δὲ μὴ γένοιτο 
-Z/5/126/4	πλείων, ἐδίδαξεν ἐξ αὐτῶν τῶν ἐναργῶϲ φαινομένων ἀρξάμενοϲ. ἔν 
-Z/5/126/5	τε γὰρ τοῖϲ ζῴοιϲ, ὅϲα θερμότερα καὶ ξηρότερα ταῖϲ κράϲεϲιν, φαίνε-
-Z/5/126/6	ται γεννᾶϲθαι πλέον, ἔν τε ταῖϲ θερμοτέραιϲ ἅμα καὶ ξηροτέραιϲ ὥραιϲ 
-Z/5/126/7	τε καὶ χώραιϲ καὶ καταϲτάϲεϲιν, ἐπιτηδεύμαϲί τε τοῖϲ μετὰ κόπων καὶ 
-Z/5/126/8	φροντίδων καὶ ἀγρυπνιῶν, ἐδεϲμάτων τε τῶν παχυμερῶν καὶ ξηροτά-
-Z/5/126/9	των. ἀλλὰ καὶ τὸ χρῶμα τοῦ ϲώματοϲ παντὸϲ μελάντερόν τέ ἐϲτι 
-Z/5/126/10	τοῖϲ τὴν τοιαύτην πεφυκόϲιν ἀθροίζειν χολὴν ἔν τε τοῖϲ καυϲώδεϲι 
-Z/5/126/11	νοϲήμαϲιν, ὅϲα χωρὶϲ ὑγρότητοϲ ἔχει τὴν γένεϲιν, ἐφ' ὧν κἂν αἱμορ-
-Z/5/126/12	ραγήϲῃ ποτὲ ῥίϲ, ϲτάξει μέλαν. τὰ μὲν οὖν τοιαῦτα φαινόμενα τὰϲ 
-Z/5/126/13	αἰτίαϲ, ὑφ' ὧν ὁ μελαγχολικὸϲ χυμὸϲ γεννᾶται, ἐνδείκνυται. περὶ δὲ 
-Z/5/126/14	τῆϲ καθάρϲεωϲ αὐτοῦ ταυτὶ τὰ φαινόμενα τὴν ὁδὸν τῆϲ εὑρέϲεωϲ 
-Z/5/126/15	ὑπαγορεύει.  
-Z/5/127/1	  κακοπραγῶν ἐν χρόνῳ | πλείονι ϲπλήν, εἴτε διὰ φλεγμονήν, εἴτε 
-Z/5/127/2	διὰ ϲκίρρον, εἴτε δι' ἀτονίαν ἀχροίαϲ ἐργάζεται κατὰ πᾶν τὸ ϲῶμα, 
-Z/5/127/3	πρὸϲ τὸ μελάντερον ἐκτρεπόμενοϲ. ἀλλὰ καὶ αὐτὸϲ ἀεὶ μελάντερόϲ ἐϲτι 
-Z/5/127/4	τοῦ ἥπατοϲ, καὶ μάλιϲτα ἐπὶ τῶν τῆϲ θερμῆϲ καὶ ξηρᾶϲ κράϲεωϲ ζῴων, 
-Z/5/127/5	ὁποῖα τὰ καρχαροδόντα πάντα ἐϲτίν, ὥϲπερ γε πάλιν, ὁπόϲα κράϲεωϲ 
-Z/5/127/6	ὑγροτέραϲ τε καὶ ψυχροτέραϲ ἢ κατ' ἐκεῖνα τετύχηκεν ὄντα, καθάπερ οἱ 
-Z/5/127/7	ὕεϲ, οὐ πάνυ μέλαϲ ὁ ϲπλὴν αὐτοῖϲ ἐϲτι. τοῖϲ δὲ βουϲί, καὶ κατὰ φύϲιν 
-Z/5/127/8	μὲν ἔχουϲι, μελάντεροϲ ὁ ϲπλήν ἐϲτιν, γηράϲαϲι δὲ πολλαπλαϲίῳ δή 
-Z/5/127/9	τινι μελάντεροϲ γίνεται. ἀλλὰ καὶ ἡ γεῦϲιϲ τοῦ ϲπλάγχνου τούτου, 
-Z/5/127/10	καίτοι γε ἑψομένου, φαίνεται ϲτρυφνὸν ἔχουϲά τι καὶ οὐδαμῶϲ ὅμοιον 
-Z/5/127/11	ἥπατι. διὰ τούτων μὲν οὖν ὑπαχθέντεϲ οἱ ἄριϲτοι <τῶν παλαιῶν ἰα-
-Z/5/127/12	τρῶν τε καὶ φιλοϲόφων> ἀπεφήναντο καθαίρεϲθαι τὸ ἧπαρ ὑπὸ τοῦ 
-Z/5/127/13	ϲπληνόϲ, ἕλκοντοϲ εἰϲ ἑαυτὸν ὅϲον ἰλυῶδεϲ ἐν αἵματι. τοιοῦτον δὲ 
-Z/5/127/14	τοῦτό ἐϲτιν, ὡϲ ἔφην, ὁποῖον ἐν οἴνῳ μὲν ἡ τρύξ, ἐν ἐλαίῳ δὲ ἀμόργη. 
-Z/5/127/15	<τοῖϲ> δὲ <νεωτέροιϲ> αἱρέϲειϲ προϲτήϲαϲθαι προελομένοιϲ, ὥϲπερ ἄλλα 
-Z/5/128/1	λέλεκται | πολλὰ ψευδῶϲ, οὕτω καὶ τὸ μηδὲν δεῖϲθαι τὸν ἰατρὸν εἰϲ 
-Z/5/128/2	τὰ τῆϲ τέχνηϲ ἔργα τῆϲ περὶ τοὺϲ χυμοὺϲ θεωρίαϲ, καὶ πρῶτόν γε 
-Z/5/128/3	πάντων, ὅτι τὰ καθαίροντα φάρμακα μάτην ὠνόμαϲται καθαίροντα· 
-Z/5/128/4	κενωτικὰ γὰρ εἶναι ὁμοτίμωϲ ἁπάντων τῶν ἐν τῷ ϲώματι χυμῶν, οὐ 
-Z/5/128/5	μόνον τῶν δοκούντων βλάπτειν. <Ἱπποκράτηϲ> δέ, ὡϲ ὁμολογουμένῳ 
-Z/5/128/6	τῷ καθαίρειν αὐτὰ χρηϲάμενοϲ, ἀποδείκνυϲιν ἐν ἅπαντι τῷ τῆϲ ζῳῆϲ 
-Z/5/128/7	χρόνῳ περιέχεϲθαι κατὰ τὸ ϲῶμα τοῦ ἀνθρώπου τοὺϲ τέτταραϲ χυ-
-Z/5/128/8	μούϲ· καὶ μήθ' ἡλικίαν εἶναί τινα, μήτε ὥραν τοῦ ἔτουϲ, μήτε ϲώμα-
-Z/5/128/9	τοϲ φύϲιν, ἐν ᾗ μὴ πάντεϲ εἰϲίν. ἐκ γὰρ τοῦ τὰ μὲν τῆϲ ξανθῆϲ χο-
-Z/5/128/10	λῆϲ ἑλκτικὰ φάρμακα κατὰ τοὺϲ ἰκτερικοὺϲ ὀνινάναι, τὰ δὲ ὑδραγωγὰ 
-Z/5/128/11	καλούμενα τοὺϲ ἀϲκίταϲ ὑδέρουϲ ἐκκενοῦν, κωλύειν δὲ αὐξάνεϲθαι 
-Z/5/128/12	τοὺϲ ἐλέφαντάϲ τε καὶ καρκίνουϲ τὰ τῶν μελάνων ἑλκτικά, δῆλον  
-Z/5/128/13	εἶναι <τοῖϲ παλαιοῖϲ> ἐφαίνετο τὸν οἰκεῖον ἑαυτῷ χυμὸν ἕκαϲτον τῶν 
-Z/5/128/14	καθαρτικῶν φαρμάκων ἕλκειν. εἰ δὲ ἀληθὲϲ ἦν ἅπανταϲ ἕλκεϲθαι τοὺϲ 
-Z/5/129/1	ἐν τοῖϲ ἀγγείοιϲ περιεχομένουϲ | χυμούϲ, ἀλλοιουμένουϲ ὑπὸ τοῦ 
-Z/5/129/2	φαρμάκου κατὰ τὴν ἐκείνου δύναμιν, ὅμοιον ἂν ἦν τὸ καθαρθῆναι 
-Z/5/129/3	διά τινοϲ τῶν τοιούτων φαρμάκων τῷ φλεβοτομηθῆναι. τί ποτ' οὖν 
-Z/5/129/4	ὑδραγωγὸν φάρμακον ἐπὶ τῶν ὑδεριώντων δίδομεν, ἐνὸν τοῦ αἵματοϲ 
-Z/5/129/5	ἐκκενῶϲαι τέμνονταϲ φλέβα; διὰ τί δὲ πλεῖϲτον μὲν ἐπὶ τούτων ἐκ-
-Z/5/129/6	κενοῦται τὸ ὑδατῶδεϲ, ἐλάχιϲτοϲ δὲ ὁ πικρόχολοϲ χυμόϲ, ἔμπαλιν δὲ 
-Z/5/129/7	ἐπὶ τῶν ἰκτεριώντων ὁ πικρόχολοϲ χυμὸϲ μὲν πλεῖϲτοϲ, ἐλάχιϲτοϲ δὲ 
-Z/5/129/8	ὁ ὑδατώδηϲ; διὰ τί δὲ ὠφελοῦνται μὲν οἱ τὸν ἀϲκίτην ὕδερον ἔχον-
-Z/5/129/9	τεϲ ὑπὸ τῶν ὑδραγωγῶν φαρμάκων, ὅταν ϲυμμέτρωϲ κενωθῶϲιν, 
-Z/5/129/10	οὐδεὶϲ δὲ τῶν ὁμοτίμουϲ εἶναι πεπειϲμένων τὰϲ διὰ τῶν καθαρτικῶν 
[0057]  [030]  []  []

-Z/5/129/11	κενώϲειϲ ταῖϲ φλεβοτομίαιϲ ἐτόλμηϲεν ἀφελεῖν αὐτῶν τοῦ αἵματοϲ; 
-Z/5/129/12	ἀλλ' ἔνιοι μὲν καὶ διὰ τῶν ὑδραγωγῶν φαρμάκων τὰϲ κενώϲειϲ ποι-
-Z/5/129/13	οῦνται, πάντεϲ δὲ τοῖϲ οὐρητικοῖϲ χρῶνται. καίτοι κἀπὶ τούτων ἐχρῆν 
-Z/5/129/14	τοὺϲ φάϲκονταϲ ὑπὸ τῶν νεφρῶν ἀλλοιούμενον τὸ αἷμα τὴν τῶν 
-Z/5/130/1	οὔρων γένεϲιν ἐργάζεϲθαι φλεβοτομεῖν τοὺϲ ὑδερικοὺϲ μᾶλλον | ἢ 
-Z/5/130/2	διὰ τῶν οὐρητικῶν θεραπεύειν. ἄμεινον γὰρ ἅπαξ τὸ περιττὸν ἀπο-
-Z/5/130/3	χεῖν τοῦ πολλάκιϲ ἐν πολλαῖϲ ἡμέραιϲ κατὰ βραχὺ πράττειν αὐτό. 
-Z/5/130/4	γέγραπται δ' οὖν μοι καὶ πρὸϲ ταύτην τὴν δόξαν ἰδίᾳ καθ' ἓν ὑπόμνημα 
-Z/5/130/5	τὴν ἐπιγραφὴν ἔχον Πρὸϲ τὴν καινὴν δόξαν περὶ τῆϲ τῶν οὔρων δια-
-Z/5/130/6	κρίϲεωϲ. εἶτα οὐχὶ καλῶϲ οἱ πολλοὶ τῶν ἀνθρώπων ἑαυτοὺϲ ἐπιτρέπουϲι 
-Z/5/130/7	τοῖϲ ἀλόγῳ τριβῇ μᾶλλον ἢ λογικῇ διαϲτροφῇ τὴν τέχνην μεταχειριζομέ-
-Z/5/130/8	νοιϲ; ὅπερ γὰρ εἰώθαϲι λέγειν ἔνιοι αὐτῶν, ἀληθέϲτατόν ἐϲτιν, ὡϲ πολλῷ 
-Z/5/130/9	βέλτιον αὐτοὶ γινώϲκουϲι τά τε τῶν ὑγιαινόντων καὶ τὰ τῶν νοϲούν-
-Z/5/130/10	των διαιτήματα τῶν ϲοφιϲτικῶϲ ληρούντων· οἵ γε πρὸϲ τοῖϲ ἄλλοιϲ ἔτι 
-Z/5/130/11	καὶ κατατρίβουϲιν ἡμῶν τὸν βίον ἀναγινωϲκόντων μὲν πρῶτον, ἃ γεγρά-
-Z/5/130/12	φαϲιν οἱ τῆϲ αἱρέϲεωϲ αὐτῶν ἡγεμόνεϲ, εἶτα ἀκουόντων, ἃ ϲυναγορεύοντεϲ 
-Z/5/130/13	αὐτοὶ λέγουϲιν, εἶτα ἀναγκαζομένων λύειν αὐτῶν τὰ ϲοφίϲματα. 
-Z/5/130/14	  <Ἱπποκράτηϲ> μὲν οὖν φαίνεται καλόϲ τε καὶ ἀγαθόϲ τιϲ 
-Z/5/131/1	ἀνὴρ γεγονέναι, μὴ φιλοτιμίαϲ ἢ φιλο|δοξίαϲ, ἀλλ' ἀληθείαϲ ἐραϲτήϲ.  
-Z/5/131/2	εἰ δὲ καὶ δόξηϲ ἢ τιμῆϲ αὐτὸν ἐπιθυμῆϲαι φαίη τιϲ, ἀλλὰ καὶ κτήϲα-
-Z/5/131/3	ϲθαί γε αὐτὴν ῥᾷϲτον ἦν ἐκείνῳ τἀνδρὶ βουληθέντι τοῦτο φιλονεικεῖν 
-Z/5/131/4	ἐν λόγοιϲ αἱρέϲεϲιν ἐνδόξοιϲ ἑαυτοῦ πρεϲβυτέραιϲ· οὐδεμία γὰρ ἦν 
-Z/5/131/5	ἱκανῶϲ ἔνδοξοϲ. οἱ δὲ μετ' αὐτὸν ἀπλήϲτωϲ ὀρεχθέντεϲ ἀδίκου δόξηϲ 
-Z/5/131/6	αἱρέϲειϲ ἰδίαϲ ϲυνεϲτήϲαντο μοχθηρὰϲ ἀντιλογίαϲ πρὸϲ τοὺϲ ἑαυτῶν 
-Z/5/131/7	πρεϲβυτέρουϲ ποιηϲάμενοι. καίτοι τινὲϲ ἐξ αὐτῶν ἤθουϲ ἐπιεικοῦϲ οὐκ 
-Z/5/131/8	ἀμελῶϲ ἔχοντεϲ, ἐν οἷϲ καὶ τὸν <Ἐραϲίϲτρατον> ἄν τιϲ οἰηθείη. 
-Z/5/131/9	ἀλλὰ καὶ τοῦτον ἡ πρὸϲ <Ἱπποκράτην> φιλονεικία μαχόμενα γράφειν 
-Z/5/131/10	ἑαυτῷ κατηνάγκαϲε. πῶϲ γὰρ οὐκ ἄν τιϲ μαχόμενα φαίη προνοητι-
-Z/5/131/11	κῶϲ 〈λέγων〉 τοῦ ζῴου τὴν φύϲιν ἅπαντα διαπλάϲαϲαν τὰ μόρια μάτην 
-Z/5/131/12	ἐν αὐτοῖϲ ὅλον τὸ τοῦ ϲπληνὸϲ ϲπλάγχνον πεποιηκέναι; πῶϲ δὲ οὐκ ἄν τιϲ 
-Z/5/131/13	γνοίη τινὰϲ τῶν ὁμοδοξούντων αὐτῷ κατεγνωκόταϲ φαίνεϲθαι τῶν 
-Z/5/131/14	εἰρημένων τἀνδρὶ περὶ ϲπληνὸϲ καὶ διὰ τοῦτο τὸ ϲπλάγχνον φάϲκον-
-Z/5/132/1	ταϲ τοῦτο προπαραϲκευάζειν τῷ ἥπατι τὸν ἐκ τῶν ϲιτίων | χυμὸν 
-Z/5/132/2	εἰϲ αἵματοϲ χρηϲτοῦ γένεϲιν, εἶθ' οἷον ἄλλο τι μεϲεντέριον ποιοῦνταϲ 
-Z/5/132/3	τῷ λόγῳ τὸ ἐπίπλοον, οὐ μὴν ἐννοοῦντάϲ γε, ὡϲ ἐχρῆν τὰϲ φλέβαϲ 
-Z/5/132/4	ἐξ ἁπάντων τῶν ἐντέρων εἰϲ τοῦτο ἀναφέρειν τὸν τρόφιμον χυμόν, 
-Z/5/132/5	οὐκ ἐκ μόνηϲ τῆϲ γαϲτρόϲ; 
-Z/5/132/6	  ὅτι δὲ φιλονεικῶν <Ἐραϲίϲτρατοϲ>, οὐ πεπειϲμένοϲ ἄχρηϲτον 
-Z/5/132/7	ἰατροῖϲ εἶναι τὴν περὶ τῶν χυμῶν θεωρίαν, οὔτε ἐν ᾧ μέρει τοῦ 
-Z/5/132/8	ζῴου γεννᾶται τὸ αἷμα διῆλθεν οὔθ' ὑπὸ τίνοϲ αἰτίαϲ οὔτε κατὰ τίνα 
-Z/5/132/9	τρόπον, ἐναργὲϲ τεκμήριόν ἐϲτι τὸ μηδενὸϲ τῶν διὰ μέλαιναν χολὴν ἢ 
-Z/5/132/10	ὅλωϲ τὸν μελαγχολικὸν χυμὸν γινομένων παθῶν μνημονεῦϲαι, καίτοι 
-Z/5/132/11	μὴ μόνον τῶν πρὸ αὐτοῦ φιλοϲόφων τε καὶ ἰατρῶν, ἀλλὰ καὶ πάν-
-Z/5/132/12	των ἀνθρώπων ὀνομαζόντων τὸ πάθοϲ μελαγχολικόν, ἐπιχειρούντων 
-Z/5/132/13	τε τῇ θεραπείᾳ δι' ἐλλεβόρου τοῦ λευκοῦ καθάρϲεωϲ. οὐδεὶϲ γὰρ 
-Z/5/132/14	οὕτωϲ ἀπαίδευτόϲ ἐϲτι τῶν ἐν <Ἕλληϲι> τεθραμμένων, ὡϲ μήτε ἀνε-
-Z/5/132/15	γνωκέναι μήτε ἀκηκοέναι τὰϲ <Προίτου> θυγατέραϲ μανείϲαϲ ὑπὸ 
-Z/5/132/16	<Μελάμποδοϲ> ἰαθῆναι καθαρθείϲαϲ οὕτωϲ. ὥϲτε οὐ πρὸ διακοϲίων |  
-Z/5/133/1	ἐτῶν ἢ τριακοϲίων, ἀλλὰ πολὺ πλειόνων ἐνδόξου τῆϲ καθάρϲεωϲ ταύ-
-Z/5/133/2	τηϲ οὔϲηϲ καὶ πάντων τῶν ἐν τῷ μεταξὺ χρόνῳ κεχρημένων τῷ 
-Z/5/133/3	φαρμάκῳ βέλτιον ἦν ὁμόϲε χωρήϲαντα τὸν <Ἐραϲίϲτρατον> ἐπι-
-Z/5/133/4	δεῖξαι μήτε μελαγχολίαν μήθ' ὅλωϲ μηδεμίαν μανίαν ἐπὶ μελαίνῃ 
-Z/5/133/5	χολῇ γίνεϲθαι, καθάπερ γε μηδὲ καρκίνον μηδὲ ἐλέφαντα μηδὲ τὰϲ 
-Z/5/133/6	θηριώδειϲ ἐν φρενίτιϲι παρακοπὰϲ μηδὲ κιρϲοὺϲ μηδὲ αἱμορροΐδαϲ, 
-Z/5/133/7	μηδὲ ὅτι πολλοὶ κατὰ τὰϲ ἀναιρέϲειϲ αὐτῶν ἐμελαγχόληϲαν. ἀλλ' οὐκ 
-Z/5/133/8	ἐτόλμηϲεν οὐδὲν τοιοῦτον εἰπεῖν αἰδούμενοϲ, οἶμαι, καταγνωϲθῆναι πρὸϲ 
-Z/5/133/9	τῶν ὡμιληκότων ἐπιμελῶϲ τοῖϲ ἔργοιϲ τῆϲ τέχνηϲ, ἐν οἷϲ τὰϲ ἐπιδείξειϲ 
-Z/5/133/10	<οἱ παλαιοὶ τῶν ἰατρῶν>, οὐκ ἐν λόγοιϲ ϲοφιϲτικοῖϲ ἐποιοῦντο. 
-Z/5/133/11	  φραϲάτω τιϲ οὖν μοι τῶν ἀπ' αὐτοῦ τὴν αἰτίαν τοῦ τὸν ϲπλῆνα 
-Z/5/133/12	μέλανα φαίνεϲθαι τοῖϲ θερμοῖϲ καὶ ξηροῖϲ τῇ κράϲει ζῴοιϲ, ὡϲ μηδὲ 
-Z/5/133/13	βρωθῆναι δύναϲθαι. ἐπὶ μὲν γὰρ τῶν ὑῶν, εἰ καὶ μὴ παραπλήϲιοϲ 
-Z/5/134/1	ἥπατι κατὰ τὴν ἐδωδήν, ἀλλ' οὐκ | ἄβρωτόϲ ἐϲτιν· ἐπὶ δέ γε λεόν-
-Z/5/134/2	των καὶ λεαινῶν, παρδάλεών τε καὶ λεοπάρδων, ἄρκτων τε καὶ λύ-
-Z/5/134/3	κων οἱ τὰϲ ϲάρκαϲ αὐτῶν ἡδέωϲ ἐϲθίοντεϲ ἀφίϲτανται τοῦ ϲπληνὸϲ 
-Z/5/134/4	ὡϲ ἀβρώτου. καίτοι γε, εἰ πρῶτοϲ ἀπολαύει τῶν ἐϲθιομένων τε καὶ 
-Z/5/134/5	πινομένων, ἐχρῆν οὖν αὐτὸν μάλιϲτα μέν, εἰ οἷόν τε, καὶ αὐτοῦ τοῦ 
-Z/5/134/6	ἥπατοϲ ἐπιτηδειότερον εἰϲ ἐδωδὴν ὑπάρχειν, εἰ δὲ μή, ἀλλὰ μὴ χείρω 
-Z/5/134/7	γε πάντωϲ. 
-Z/5/134/8	  εἰρηκότοϲ οὖν αὐτοῦ τοῦ <Ἐραϲιϲτράτου> τοὺϲ περὶ τῶν τοι-
-Z/5/134/9	ούτων λογιϲμοὺϲ ἀλλήλοιϲ δεῖν ὁμολογεῖν πάντωϲ οὐκ οἶδα ὅπωϲ 
-Z/5/134/10	ὑπομένουϲί τινεϲ ἀποδέχεϲθαι λόγουϲ ὑπὸ τῶν φαινομένων ἐλεγχο-
-Z/5/134/11	μένουϲ, οὓϲ οὐδὲ οἱ πατέρεϲ αὐτῶν αὐτοὶ διαπαντὸϲ ἠδυνήθηϲαν φυ-
-Z/5/134/12	λάξαι. ϲιωπῶν γοῦν <Ἐραϲίϲτρατοϲ> περὶ τῆϲ οὐϲίαϲ τοῦ τρέφοντοϲ 
-Z/5/134/13	χυμοῦ τὰ νεῦρα γράφειν αὐτὴν ἠναγκάϲθη διὰ τὸ χρήϲιμον εἰϲ τὴν 
-Z/5/134/14	τῶν παραλελυμένων ἴαϲιν, γλίϲχρον εἶναι λέγων καὶ ὅλκιμον καὶ δυϲ-
-Z/5/134/15	έκκριτον τὴν τροφήν, ὑφ' ἧϲ τὰ νεῦρα τρέφεται. καὶ μὴν τοῦτό γε 
-Z/5/134/16	οὐκ ἄλλοθεν ἢ ἐκ τῶν φαινομένων περὶ τὰ νεῦρα ϲυνελογίϲατο. καὶ 
-Z/5/135/1	γὰρ ἑψόμενα καὶ ϲηπόμενα τὴν | διάλυϲιν εἰϲ τὸν τοιοῦτον ἴϲχει χυ- 
-Z/5/135/2	μόν, ἔν τε τῷ κατὰ φύϲιν ἔχειν ἄναιμα τελέωϲ ἐϲτίν. ἀλλ' εἰ μὴ 
-Z/5/135/3	ϲυγχωρηθείη τῶν μορίων ἕκαϲτον οἰκείῳ τῆϲ ἰδίαϲ οὐϲίαϲ τρέφεϲθαι 
-Z/5/135/4	χυμῷ, τὸ πιϲτὸν οἰχήϲεται τοῦ λόγου. καὶ μὴν εἴπερ οἰκεῖοϲ ἕκαϲτον 
-Z/5/135/5	τῶν μορίων τρέφει χυμόϲ, οὐκ ἐνδέχεται τὸν τῶν καρχαροδόντων 
-Z/5/135/6	ζῴων ϲπλῆνα γλυκεῖαν ἔχειν τὴν τροφήν. εἴπερ οὖν ἐπὶ τούτων μά-
-Z/5/135/7	λιϲτα φαίνεται ϲαφὴϲ ἡ ἰδέα τοῦ ϲπληνὸϲ ὡϲ ἂν τὴν ϲτρυφνὴν καὶ 
-Z/5/135/8	ὀξεῖαν ἐναργῶϲ ἔχοντοϲ ποιότητα, πρόδηλον ὅτι καὶ ὁ τρέφων αὐτὸν 
-Z/5/135/9	χυμόϲ ἐϲτι τοιοῦτοϲ. οὔκουν ἂν ἠμέληϲεν ὁ δημιουργὸϲ τῶν τοιού-
-Z/5/135/10	των ζῴων ἐκκαθαίρειν τοῦ αἵματοϲ, ὅϲον ἰλύϲ τιϲ αὐτοῦ καὶ τρύξ 
-Z/5/135/11	ἐϲτι, καθάπερ οὐδὲ τὸ πικρόχολόν τε καὶ ὀρρῶδεϲ περίττωμα. εἴπερ 
-Z/5/135/12	οὖν φαίνονται κατὰ τὸ ϲῶμα πάντεϲ οἱ χυμοὶ περιεχόμενοι (τοῦτο 
-Z/5/135/13	γὰρ ὁ <Ἱπποκράτηϲ> ἀπέδειξεν ἐκ τοῦ πάνταϲ ἐκκρίνεϲθαι τοῖϲ 
-Z/5/135/14	ὑγιαίνουϲιν ἑλκομένουϲ ὑπὸ τῶν οἰκείων ἑκάϲτου φαρμάκων), οὐκ ἂν 
-Z/5/135/15	ἠμέληϲεν ἡ διαπλάττουϲα τὰ ζῷα τέχνη ποιῆϲαί τι τοῦ μελαγχολικοῦ 
-Z/5/136/1	περιτ|τώματοϲ ἑλκτικὸν ὄργανον. οὐ μὴν οὐδὲ ἄλλο τι δυνατὸν ἐπι-
-Z/5/136/2	νοῆϲαι τοιαύτηϲ ὑγρότητοϲ οἰκεῖον μόριον ὑπερβάνταϲ τὸν ϲπλῆνα. ἆρ' 
-Z/5/136/3	οὖν ἔτι ζητήϲειϲ, διὰ τίνοϲ ἀγγείου τὸ παχὺ τοῦθ' αἷμα φέρεται πρὸϲ 
-Z/5/136/4	αὐτόν, ἀπιϲτήϲειϲ τε διὰ μιᾶϲ φλεβὸϲ οὐ τὸν ϲπλῆνα μόνον ἕλκειν, 
-Z/5/136/5	ἀλλὰ καὶ τὴν γαϲτέρα τὸν οἰκεῖον χυμὸν ἐν ταῖϲ μακροτέραιϲ ἀϲιτίαιϲ, 
-Z/5/136/6	ἢ μεμνημένοϲ ὧν ἀπεδείξαμεν ἐν τοῖϲ περὶ φυϲικῶν δυνάμεων ὑπο-
-Z/5/136/7	μνήμαϲιν οὔτε τούτων ζητήϲειϲ οὐδέν, οὔτε πῶϲ διὰ τῶν αὐτῶν 
-Z/5/136/8	φλεβῶν ἐκ κοιλίαϲ εἰϲ ὅλον τὸ ζῷον ἡ τροφὴ φέρεται, καταφέρεται 
[0057]  [030]  []  []

-Z/5/136/9	δὲ πάλιν ἐπ' αὐτὴν διὰ τῶν αὐτῶν; ἔν τε γὰρ ταῖϲ ὑπὸ τῶν φαρ-
-Z/5/136/10	μάκων καθάρϲεϲι, κἀπειδὰν ἡ φύϲιϲ ἐκκαθαίρῃ τὸ ϲῶμα κατὰ τὰϲ ἐν 
-Z/5/136/11	ταῖϲ νόϲοιϲ κρίϲειϲ, ὥϲπερ γε κἀπὶ τῶν ὑγιαινόντων πολλάκιϲ, αὐτό 
-Z/5/136/12	γε τὸ χρηϲτότατον αἷμα φέρεται πρὸϲ τὴν γαϲτέρα θρέψον αὐτὴν ἐν 
-Z/5/136/13	ταῖϲ μακροτέραιϲ ἀϲιτίαιϲ ἐκκρίνεταί τε διὰ τῶν αὐτῶν φλεβῶν ἐξ 
-Z/5/136/14	ὅλου τοῦ ϲώματοϲ ἀθρόωϲ ἐνίοτε πολλὰ τῶν περιττωμάτων. ἀπο- 
-Z/5/137/1	δέδεικται περὶ τούτων ἁπάντων ἐν τοῖϲ τῶν | φυϲικῶν δυνάμεων ὑπο-
-Z/5/137/2	μνήμαϲιν. καὶ χρὴ τὸν ἀντιλέγοντα μὴ πρὸϲ τὰ ϲυμπεράϲματα τῶν 
-Z/5/137/3	ἀποδείξεων ἐρωτᾶν λόγουϲ, οὓϲ ἐν ἐκείνοιϲ τοῖϲ γράμμαϲιν ἐξηλέγξα-
-Z/5/137/4	μεν ἀλλὰ τὰϲ ἡμετέραϲ ἀποδείξειϲ ἀποδεικνύναι ψευδεῖϲ ἤ, εἰ μηδὲν 
-Z/5/137/5	τούτων πράξειεν, ϲιωπᾶν αἰδούμενον, ὥϲπερ <Ἐραϲίϲτρατοϲ> ἐποίη-
-Z/5/137/6	ϲεν οὐδὲν μὲν οὐδαμόθι περὶ τῆϲ τῶν χυμῶν γενέϲεώϲ τε καὶ δυνά-
-Z/5/137/7	μεωϲ εἰπών, ἔνθα δὲ ἐπεχείρηϲε θεραπείαν γράψαι παραλύϲεωϲ, ἀναγ-
-Z/5/137/8	καϲθεὶϲ ἐμνημόνευϲε τοῦ τρέφοντοϲ τὰ νεῦρα χυμοῦ, καθάπερ γε κἀν 
-Z/5/137/9	τῷ δευτέρῳ Περὶ πυρετῶν ἐμαρτύρηϲε <τοῖϲ παλαιοῖϲ> οὐ κένωϲιν 
-Z/5/137/10	ἁπλῶϲ ὀνομάϲαϲ τὴν διὰ τῶν καταμηνίων ἔκκριϲιν, ἀλλὰ κάθαρϲιν, 
-Z/5/137/11	ὥϲπερ γε καὶ τὴν διὰ τῶν καθαιρόντων γινομένην φαρμάκων. οὕτω 
-Z/5/137/12	γάρ τοι καὶ τὴν λοχείαν κάθαρϲιν ὠνόμαϲαν <οἱ παλαιοὶ τῶν 
-Z/5/137/13	ἰατρῶν>, οὐχ ἁπλῶϲ κένωϲιν. ἐν γὰρ τῇ κυήϲει τὸ χρηϲτότατον 
-Z/5/137/14	ἑλκούϲηϲ αἷμα τῆϲ διαπλαττούϲηϲ τε καὶ αὐξανούϲηϲ τὸ κύημα φύ-
-Z/5/138/1	ϲεωϲ, ὑπολείπεται τὸ | μοχθηρότατον ἐν ταῖϲ φλεψίν, ὃ μετὰ τὴν 
-Z/5/138/2	ἀποκύηϲιν ἀποκρίνεται, καθάπερ ἐν ἑκάϲτῳ μηνὶ τὸ περιττόν τε καὶ 
-Z/5/138/3	ἄχρηϲτον, οὐ κατὰ τὸ ποϲὸν μόνον, ἀλλὰ καὶ κατὰ τὸ ποιόν· ὅπερ ὡϲ τὸ 
-Z/5/138/4	πολὺ μελάντερόν ἐϲτι τοῦ κατὰ φύϲιν ἔχοντοϲ αἵματοϲ. οὕτω γοῦν ὁ 
-Z/5/138/5	<Ἐραϲίϲτρατοϲ> ἔγραψεν ἐν τῷ δευτέρῳ Περὶ πυρετῶν κατὰ τήνδε 
-Z/5/138/6	τὴν λέξιν· “Καλῶϲ οὖν ἔχει τὸν βουλόμενον ὀρθῶϲ ἰατρεύειν ἐν τοῖϲ 
-Z/5/138/7	κατ' ἰατρικὴν γυμνάζεϲθαι καὶ μηδὲν τῶν γινομένων ϲυμπτωμάτων 
-Z/5/138/8	περὶ τὸ πάθοϲ ἀζήτητον ἀφεῖναι, ἀλλ' ἐπιϲκοπεῖϲθαί τε καὶ πραγμα-
-Z/5/138/9	τεύεϲθαι, κατὰ τίνα διάθεϲιν ἕκαϲτον αὐτῶν γίνεται. ϲυνέβη γάρ ποτε 
-Z/5/138/10	γυναίου ἐν πυρετοῖϲ ὄντοϲ καὶ δοκοῦντοϲ ἐλαφρῶϲ τε καὶ ἀκινδύνωϲ 
-Z/5/138/11	ἔχειν μελάνων οὔρων ἔκκριϲιν γίνεϲθαι, οἷα τὰ φαυλότατα ἐν τοῖϲ 
-Z/5/138/12	ϲημείοιϲ ἀναγράφεται, ζητουμένηϲ τε τῆϲ ἐκκρίϲεωϲ κατὰ τίνα διάθεϲιν 
-Z/5/138/13	γεγένηται ἐφαίνοντο τότε τῇ ἀνθρώπῳ καθήκειν αἱ ἡμέραι τῆϲ καθάρ-
-Z/5/138/14	ϲεωϲ, οὐ γενομένηϲ δὲ ταύτηϲ τῆϲ ἐκκρίϲεωϲ ἐπὶ τὴν κύϲτιν ὁρμὴν  
-Z/5/139/1	λαβεῖν τὰ ϲυνειλημ|μένα. καὶ διὰ τὴν τούτων ἔκκριϲιν κουφιϲμὸν μᾶλ-
-Z/5/139/2	λον ἄν τιϲ ὑπέλαβε τῇ ἀνθρώπῳ ἢ δυϲκολίαν γίνεϲθαι· ὃ δὴ καὶ ἐπὶ 
-Z/5/139/3	τοῦ φαινομένου ϲυνέβαινεν.” οὐκοῦν ὅτι τὰ μέλανα πολλάκιϲ οὐρεῖται 
-Z/5/139/4	τῆϲ ἐμμήνου καθάρϲεωϲ μὴ γενομένηϲ ὅτι τε κουφίζεϲθαι μᾶλλον ἐπ' 
-Z/5/139/5	αὐτῶν ἢ παροξύνεϲθαι ϲυμβαίνει τὰϲ οὕτω νοϲούϲαϲ γυναῖκαϲ ὅτι τε 
-Z/5/139/6	κάθαρϲίϲ ἐϲτιν ἡ διὰ τῆϲ μήτραϲ κένωϲιϲ, ἐδήλωϲεν ὁ <Ἐραϲίϲτρα-
-Z/5/139/7	τοϲ>, εἰϲ διάγνωϲίν τε τῆϲ παρούϲηϲ διαθέϲεωϲ εἰϲ πρόγνωϲίν τε τῶν 
-Z/5/139/8	ἐϲομένων χρήϲιμον εἶναι τὸν λόγον, ὃν διῆλθεν, ὀρθῶϲ [δι]ἡγούμενοϲ. 
-Z/5/139/9	ἐπὶ πάντων οὖν τῶν εἰρημένων μαρτυρεῖται τὸν μελαγχολικὸν χυμὸν 
-Z/5/139/10	ἐν ἀνθρωπείῳ ϲώματι γεννᾶϲθαι, καθάπερ γε καὶ τὸν πικρόχολον καὶ 
-Z/5/139/11	τὸ φλέγμα. δέδεικται δὲ ἡμῖν ὁ μὲν τοῦ φλέγματοϲ χυμὸϲ ἐκ τῶν 
-Z/5/139/12	φλεγματικῶν ἐδεϲμάτων κατὰ τὴν πρώτην ἐν τῇ γαϲτρὶ πέψιν γενό-
-Z/5/139/13	μενοϲ, ὥϲπερ ὁ πικρόχολόϲ τε καὶ ὁ μελαγχολικὸϲ ἐν ἥπατι, μετα-
-Z/5/139/14	βάλλων τε κατὰ τὴν ἐν τούτῳ πέψιν καὶ ὁ φλεγματικὸϲ εἰϲ αἷμα 
-Z/5/140/1	καὶ διὰ τοῦτο μηδὲν γεγονὸϲ | ἴδιον ὄργανον εἰϲ κάθαρϲιν τοῦ 
-Z/5/140/2	φλέγματοϲ, ὥϲπερ αἵ τε κύϲτειϲ ἀμφότεραι καὶ ὁ ϲπλήν, αἱ μὲν τοῦ 
-Z/5/140/3	τε πικροχόλου καὶ τῶν ὀρρωδῶν περιττωμάτων, ὁ δὲ ϲπλὴν τοῦ 
-Z/5/140/4	μελαγχολικοῦ χυμοῦ. τὸ μὲν γὰρ ἐν τῇ γαϲτρὶ γεννώμενον ϲυνανα-
-Z/5/140/5	φέρεται τοῖϲ εἰϲ ἧπαρ ἀναδιδομένοιϲ ἐκ τῶν ἐϲθιομένων τε καὶ πινο-
-Z/5/140/6	μένων χυμοῖϲ, ἅμα δὲ τούτοιϲ πεττόμενον αἷμα γίνεται· τὸ δὲ ὑπο-
-Z/5/140/7	λειπόμενον ἐν τοῖϲ κατὰ τὴν γαϲτέρα χωρίοιϲ ὑπὸ τῆϲ καταρρεούϲηϲ 
-Z/5/140/8	ἐξ ἥπατοϲ εἰϲ αὐτὰ χολῆϲ ἀπορρυπτόμενον ἐκκρίνεται διὰ τῆϲ κάτω 
-Z/5/140/9	γαϲτρόϲ. <Ἐραϲίϲτρατοϲ> δέ, ὅτι μὲν ἐγίνωϲκε ταῦτα, δῆλόϲ ἐϲτιν 
-Z/5/140/10	ἐξ ὧν ἐν τοῖϲ θεραπευτικοῖϲ λογιϲμοῖϲ ἠναγκάϲθη διὰ τὴν χρείαν αὐτῆϲ 
-Z/5/140/11	μνημονεῦϲαι· ϲιωπῶν δὲ ἐν τοῖϲ πλείϲτοιϲ κατάφωροϲ γίνεται ϲυϲκιά-
-Z/5/140/12	ζειν τε καὶ κρύπτειν ἑκὼν προαιρούμενοϲ, ὅϲα περὶ τῶν χυμῶν ὀρθῶϲ  
-Z/5/140/13	εἴρητο <τοῖϲ παλαιοῖϲ ἰατροῖϲ> πρὸ αὐτοῦ. ἵνα γὰρ τὰ ἄλλα παραλι-
-Z/5/140/14	πόντεϲ, οὗ κατὰ τὴν ἄρτι παραγεγραμμένην λέξιν ἐν παρέργῳ πωϲ 
-Z/5/140/15	ἐμνημόνευϲεν, 〈ἐν τοῖϲ〉 ἑξῆϲ ἐπιμνηϲθῶμεν, οὐκ ἂν ἔχοι τιϲ εὔλογον | 
-Z/5/141/1	εἰπεῖν αἰτίαν τῆϲ ϲιωπῆϲ γράφοντοϲ αὐτοῦ· “Ϲυνέβη γάρ ποτε γυναίου 
-Z/5/141/2	ἐν πυρετῷ ὄντοϲ καὶ δοκοῦντοϲ ἐλαφρῶϲ τε καὶ ἀκινδύνωϲ ἔχειν μελά-
-Z/5/141/3	νων οὔρων ἔκκριϲιν γίνεϲθαι, οἷα τὰ φαυλότατα ἐν τοῖϲ ϲημείοιϲ ἀνα-
-Z/5/141/4	γράφεται.” οὐκοῦν ὅτι μὲν <τοῖϲ ἔμπροϲθεν ἰατροῖϲ> ἐν τοῖϲ φαυ-
-Z/5/141/5	λοτάτοιϲ ϲημείοιϲ ἐγέγραπτο μέλαν οὖρον, ἐπίϲταϲθαί φηϲιν, ὡϲ ἀνε-
-Z/5/141/6	γνωκὼϲ δηλονότι τὰ περὶ οὔρων αὐτοῖϲ γεγραμμένα μεγίϲτην ἔχοντα 
-Z/5/141/7	δύναμιν ἐπὶ τοῖϲ ὀξέϲι πυρετοῖϲ νοϲοῦϲιν. ἐχρῆν γοῦν αὐτὸν ἐν τῇ 
-Z/5/141/8	Περὶ πυρετῶν πραγματείᾳ, καὶ μάλιϲτά γε κατ' αὐτὸ τοῦτο τὸ δεύ-
-Z/5/141/9	τερον, ἐν ᾧ ταῦτα ἔγραψεν, ἐπιπλέον ἐξειργάϲθαι τὸν περὶ αὐτῶν 
-Z/5/141/10	λόγον. <Ἱπποκράτηϲ> μὲν οὕτω κατὰ τὸ Προγνωϲτικὸν ἔγραψεν· 
-Z/5/141/11	“Οὖρον δὲ ἄριϲτον, ὅταν λευκή τε ἡ ὑπόϲταϲιϲ ᾖ καὶ λείη καὶ ὁμαλὴ 
-Z/5/141/12	παρὰ πάντα τὸν χρόνον, ἔϲτ' ἂν κριθῇ ἡ νοῦϲοϲ. ϲημαίνει τε γὰρ 
-Z/5/141/13	ἀϲφάλειαν καὶ τὸ νόϲημα ὀλιχρόνιον ἔϲεϲθαι. εἰ δὲ διαλείποι καὶ ποτὲ 
-Z/5/141/14	μὲν καθαρὸν οὐρηθείη, ποτὲ δὲ ὑφίϲταται λευκόν τε καὶ λεῖον, χρονιω-
-Z/5/141/15	τέρα γίνεται ἡ νοῦϲοϲ καὶ ἧϲϲον ἀϲφαλήϲ. εἰ δὲ εἴη τό τε οὖρον 
-Z/5/142/1	ὑπέρυθρον | καὶ ἡ ὑπόϲταϲιϲ ὑπέρυθρόϲ τε καὶ λείη, πολυχρονιώτερον 
-Z/5/142/2	μὲν τοῦτο τοῦ προτέρου γίνεται, ϲωτήριον δὲ κάρτα. κριμνώδεεϲ δὲ ἐν 
-Z/5/142/3	τοῖϲιν οὔροιϲιν ὑποϲτάϲτιεϲ πονηραί, τουτέων δ' ἔτι κακίουϲ αἱ πετα-
-Z/5/142/4	λώδεεϲ. λεπταὶ δὲ καὶ λευκαὶ κάρτα φλαῦραι, τουτέων δὲ ἔτι κακίουϲ 
-Z/5/142/5	αἱ πιτυρώδεεϲ. νεφέλαι δὲ ἐμφερόμεναι τοῖϲιν οὔροιϲι λευκαὶ μὲν 
-Z/5/142/6	ἀγαθαί, μέλαιναι δὲ φλαῦραι. ἔϲτ' ἂν δὲ πυρρόν τε ᾖ τὸ οὖρον καὶ  
-Z/5/142/7	λεπτόν, ἄπεπτον ϲημαίνει τὸ νόϲημα. εἰ δὲ καὶ πολὺν χρόνον εἴη 
-Z/5/142/8	τοιοῦτον ἐόν, κίνδυνοϲ μὴ οὐ δυνήϲεται ὁ ἄνθρωποϲ διαρκέϲαι, ἔϲτ' 
-Z/5/142/9	ἂν πεπανθῇ ἡ νοῦϲοϲ. θανατωδέϲτατα δὲ τῶν οὔρων ἐϲτὶ τά τε 
-Z/5/142/10	ὑδατώδεα καὶ δυϲώδεα καὶ μέλανα καὶ παχέα. ἔϲτι δὲ τῇϲι μὲν γυναιξὶ 
-Z/5/142/11	καὶ τοῖϲιν ἀνδράϲι τὰ μέλανα τῶν οὔρων κάκιϲτα, τοῖϲι δὲ παιδίοιϲι 
-Z/5/142/12	τὰ ὑδατώδεα. ὅϲοι δ' ἂν οὖρα λεπτά τε καὶ ὠμὰ οὐρέωϲι πολὺν 
-Z/5/142/13	χρόνον, ἢν τὰ ἄλλα ὡϲ περιεϲομένοιϲι ϲημεῖα ᾖ, τουτέοιϲιν ἀπόϲταϲιν 
-Z/5/142/14	δεῖ προϲδέχεϲθαι ἐϲ τὰ κάτω τῶν φρενῶν χωρία. καὶ τὰϲ λιπαρότηταϲ 
-Z/5/143/1	δὲ τὰϲ ἄνω ἐφιϲταμέ|ναϲ ἀραχνοειδέαϲ μέμφεϲθαι· ϲυντήξιοϲ γὰρ 
-Z/5/143/2	ϲημεῖον. ϲκοπεῖν δὲ χρὴ τῶν οὔρων, ἐν οἷϲ αἱ νεφέλαι, ἤν τε κάτω 
-Z/5/143/3	ἔωϲιν, ἤν τε ἄνω, καὶ τὰ χρώματα ὁκοῖα ἔχουϲι καὶ τὰϲ μὲν κάτω 
-Z/5/143/4	φερομέναϲ ϲὺν τοῖϲι χρώμαϲιν οἷϲι προείρηται ἀγαθὰϲ εἶναι καὶ ἐπαι-
-Z/5/143/5	νέειν, τὰϲ δ' ἄνω ϲὺν τοῖϲι χρώμαϲιν οἷϲιν εἴρηται πονηρὰϲ εἶναι καὶ 
-Z/5/143/6	μέμφεϲθαι. μὴ ἐξαπατάτω δέ ϲε, ἤν τι αὐτὴ ἡ κύϲτιϲ νόϲημα ἔχουϲα 
[0057]  [030]  []  []

-Z/5/143/7	τῶν οὔρων τι ἀποδιδῷ τουτέων. οὐ γὰρ τοῦ ὅλου ϲημεῖον, ἀλλ' 
-Z/5/143/8	αὐτῆϲ καθ' αὑτήν.” 
-Z/5/143/9	  ταῦτα γράψαντοϲ <Ἱπποκράτουϲ> καὶ μετ' αὐτὸν <Διοκλέουϲ> 
-Z/5/143/10	τε καὶ <Πραξαγόρου> παραπλήϲια τούτοιϲ εὔλογον ἦν, εἴτε ἀληθεύ-
-Z/5/143/11	ουϲιν, εἴτε ψεύδονται, τὸν <Ἐραϲίϲτρατον> εἰρηκέναι τὸν λογιϲμὸν 
-Z/5/143/12	προϲθέντα τῆϲ ἰδίαϲ ἀποφάϲεωϲ, ὥϲπερ γε καὶ περὶ τῶν ἐμουμένων 
-Z/5/143/13	τε καὶ διαχωρουμένων, ἐν οἷϲ ἐϲτι καὶ τὰ μέλανα καλούμενα καὶ πρὸϲ 
-Z/5/143/14	αὐτοῖϲ ἡ ἀκριβὴϲ μέλαινα χολή. καὶ γὰρ καὶ διορίϲαϲθαί τι ϲυγκεχυ-
-Z/5/144/1	μένον ἐν τῇ τῆϲ φωνῆϲ κοινωνίᾳ τῶν | μελαγχολικῶν χυμῶν ἦν ἀναγ-
-Z/5/144/2	καῖον, ὅπερ ἐγὼ διειλόμην ἔμπροϲθεν. <Ἐραϲίϲτρατοϲ> μὲν οὖν ὅλην τὴν 
-Z/5/144/3	περὶ τοὺϲ χυμοὺϲ τέχνην παρέλιπεν. ἐγὼ δὲ (οὐδὲ γὰρ περὶ πάντων  
-Z/5/144/4	ἐνταῦθα προειλόμην εἰπεῖν, ἀλλὰ περὶ μελαίνηϲ χολῆϲ μόνηϲ) ὅϲα 
-Z/5/144/5	μὲν τῇ κοινωνίᾳ τοῦ λόγου καὶ περὶ τῶν ἄλλων ἔγραψα, δι' ἑτέρων 
-Z/5/144/6	ἐξείγραϲμαι. 
-Z/5/144/7	  Περὶ δὲ μελαίνηϲ χολῆϲ τὰ διὰ μακρᾶϲ πείραϲ μοι βεβαίωϲ 
-Z/5/144/8	ἐγνωϲμένα προϲθήϲω νῦν χρήϲιμα ἐϲόμενα ἐκείνοιϲ, ὅϲοι τῆϲ ἰατρικῆϲ 
-Z/5/144/9	τέχνηϲ οὐ τοὺϲ ϲοφιϲτικοὺϲ λόγουϲ, ἀλλὰ τὰ ἔργα ϲπουδάζουϲι. πάντα 
-Z/5/144/10	γάρ, ὅϲα διὰ μελαγχολικὸν χυμὸν γίνεται πάθη, κατ' ἀρχὰϲ εὐθέωϲ 
-Z/5/144/11	γενναίωϲ καθαίρων τοῖϲ τὸν τοιοῦτον χυμὸν ἐκκενοῦϲιν αὐξηθῆναι 
-Z/5/144/12	κωλύϲειϲ μέχρι καὶ τῶν καρκίνων. ἄξιον δὲ θαυμάϲαι τῶν ἤτοι γε 
-Z/5/144/13	ἀκόντων ἢ ἑκόντων ϲοφίϲματα γραψάντων εἰϲ ἀναίρεϲιν τοῦ μελαγχο-
-Z/5/144/14	λικοῦ χυμοῦ. φαϲὶ γὰρ ἐπὶ τῶν παρὰ φύϲιν ἐχόντων μόνων αὐτὸν 
-Z/5/144/15	γεννᾶϲθαι μηδενὸϲ τῶν ἀκριβῶϲ εὐχύμων ἔχοντοϲ ἐν τῷ ϲώματι μέ-
-Z/5/145/1	λαιναν χολήν. | εἰ γοῦν, φαϲίν, ἀθλητῇ τινι ἄριϲτα διακειμένῳ δοίη 
-Z/5/145/2	τιϲ φαρμάκου τοῦ νομιζομένου μέλαιναν χολὴν ἐκκενοῦν, ὄψεται κε-
-Z/5/145/3	νουμένην αὐτήν, ὥϲπερ, εἰ καὶ τῶν τὴν ξανθὴν χολὴν ἐκκαθαίρειν πεπι-
-Z/5/145/4	ϲτευμένων προϲενέγκοι τιϲ, ἐκείνην ὄψεται κενουμένην. ᾧ καὶ δῆλον εἶναί 
-Z/5/145/5	φαϲιν, ὡϲ ἀλλοιουμένου τοῦ αἵματοϲ ὑπὸ τῆϲ τοῦ φαρμάκου δυνάμεωϲ 
-Z/5/145/6	ἡ εἰϲ τὰϲ χολὰϲ γίνεται μεταβολή· καθάπερ γε κἂν [εἰ] φλέγματοϲ 
-Z/5/145/7	ἀγωγὸν δῷϲ, ὄψει, φαϲίν, καὶ τότε κενούμενον φλέγμα. παραπληϲίωϲ 
-Z/5/145/8	δὲ κἂν [εἰ] τὰ πεπιϲτευμένα τὸν λεπτὸν ἰχῶρα κενοῦν ἀναγκάϲῃϲ 
-Z/5/145/9	προϲενέγκαϲθαι τὸν εὐχυμότατον ἄνθρωπον, ὄψει καὶ τότε κενούμενον 
-Z/5/145/10	ὑδατώδη καὶ λεπτόν τινα ἰχῶρα. πρὶν μὲν οὖν ἀποδειχθῆναι τῶν 
-Z/5/145/11	καθαρτικῶν φαρμάκων ἕκαϲτον ἕλκειν ἕνα τινὰ χυμόν, οὗ πέφυκεν 
-Z/5/145/12	ὑπάρχειν ἑλκτικόν, ἔχει τι πιθανὸν ὁ λόγοϲ αὐτῶν· ἀποδειχθέντοϲ δὲ 
-Z/5/145/13	τούτου κατάφωρον αὐτῶν γίνεται τὸ ψεῦδοϲ. ἐδείχθη γάρ, ὅτι τὸν  
-Z/5/146/1	οἰκεῖον ἕκαϲτον ἕλκει χυμόν, ἐκ τοῦ τὰ μὲν τοῖϲ | ὑδερικοῖϲ διδόμενα 
-Z/5/146/2	φάρμακα τοϲαύτην ἐνίοτε ποιεῖϲθαι κένωϲιν, ὡϲ ὅλαϲ λεκάναϲ πλη-
-Z/5/146/3	ροῦν, ἀνάλογον δὲ τῷ κενουμένῳ προϲϲτέλλεϲθαί τε τὴν γαϲτέρα καὶ 
-Z/5/146/4	κουφίζεϲθαι ϲαφῶϲ τοὺϲ κάμνονταϲ εὐπνουϲτέρουϲ τε γίνεϲθαι, τὰ δὲ 
-Z/5/146/5	τοῖϲ ἰκτεριῶϲι τὴν μὲν ξανθὴν χολὴν ἐκκενοῦν πολλήν, ὀνινάναι δὲ 
-Z/5/146/6	τοὺϲ πάϲχονταϲ. εἰ δὲ ἔμπαλιν τὰ μὲν ὑδραγωγὰ φάρμακα δοίηϲ τοῖϲ 
-Z/5/146/7	ἰκτεριώδεϲι, τὰ δὲ χολαγωγὰ τοῖϲ ὑδεριώδεϲιν, ἐλάχιϲτόν τε τὸν οἰ-
-Z/5/146/8	κεῖον κενώϲειϲ χυμόν, οὐ μόνον δὲ οὐδὲν ὠφελήϲειϲ τοὺϲ κάμνονταϲ, 
-Z/5/146/9	ἀλλὰ καὶ βλάψειϲ μεγάλωϲ, ὥϲπερ εἰ καὶ φλεβοτομήϲειϲ αὐτούϲ. καί-
-Z/5/146/10	τοι κατὰ τοὺϲ ἡγουμένουϲ ὑπὸ τῶν καθαιρόντων φαρμάκων ἀλλοιοῦ-
-Z/5/146/11	ϲθαι τοὺϲ ἐν τῷ ϲώματι χυμούϲ, ὡϲ ἂν ἕκαϲτον τῶν ἑλκόντων τὴν 
-Z/5/146/12	φύϲιν ἔχῃ, τὸ καθῆραι τῷ φλεβοτομῆϲαι τὴν ἴϲην ἕξει δύναμιν. ὥϲπερ 
-Z/5/146/13	οὖν ἡμεῖϲ ὑδραγωγὸν δόντεϲ φάρμακον οἷϲ ἐϲτιν ὕδεροϲ ἀϲκίτηϲ ἐκ|-
-Z/5/147/1	κενοῦμέν γε τὸ πλεονάζον ὑγρόν, ὠφελοῦμέν τε τὸν κάμνοντα, οὕτω 
-Z/5/147/2	καὶ αὐτοὶ φλεβοτομίαν παραλαβόντεϲ ἰδέτωϲαν, εἰϲ ὅ τι τελευτᾷ τὸ βοή-
-Z/5/147/3	θημα. γελοῖοι δέ εἰϲι κἀκ τοῦ μηδὲν εἶναι περὶ τὸ ϲῶμα περιεκτικὸν 
-Z/5/147/4	μελαίνηϲ χολῆϲ ὄργανον, οἷον ἡ ἐπὶ τῷ ἥπατι κύϲτιϲ ἐϲτὶ τῆϲ ξανθῆϲ 
-Z/5/147/5	χολῆϲ, ἡγούμενοι τεκμήριον ὑπάρχειν τοῦτο τοῦ μηδόλωϲ ἐν τοῖϲ 
-Z/5/147/6	ἀκριβῶϲ ὑγιαίνουϲι ϲώμαϲι τὸν μελαγχολικὸν εἶναι χυμόν. οὕτω γὰρ 
-Z/5/147/7	οὐδὲ τὸ φλέγμα ϲυγχωρήϲουϲιν ἐν ἡμῖν εἶναι, καθάπερ οὐδὲ ἐν ταῖϲ 
-Z/5/147/8	περιϲτεραῖϲ τὴν ξανθὴν χολήν· οὐ γὰρ ἔχουϲι τὴν ἐπὶ τῷ ἥπατι κύ-
-Z/5/147/9	ϲτιν, ὥϲπερ οὐδ' ἄλλα τινὰ ζῷα. καὶ μέντοι καὶ παρὰ τὴν ὁμωνυμίαν 
-Z/5/147/10	ἑαυτούϲ, οὐ γὰρ ἡμᾶϲ γε, ϲοφίζονται τόν γε μελαγχολικὸν χυμόν, ὃν 
-Z/5/147/11	ἐν τοῖϲ ὑγιαίνουϲι γεννᾶϲθαί φαμεν, ἀκούοντεϲ ἀεὶ κατὰ τῆϲ μελαίνηϲ 
-Z/5/147/12	λέγεϲθαι χολῆϲ, ἣν ἐν τῷ παρὰ φύϲιν ἔχειν γεννᾶϲθαί φαμεν. οὐ γὰρ 
-Z/5/147/13	ἡ αὐτὴ κατά γε τοὺϲ ἀκριβῶϲ ὑγιαίνοντάϲ ἐϲτι μέλαινα χολὴ καί τιναϲ 
-Z/5/147/14	τῶν παρὰ φύϲιν ἐχόντων, ἀμφοτέραϲ δὲ μελαγχολικὸν χυμὸν ὀνο-
-Z/5/148/1	μάζειν οὐδὲν | κωλύει. εἴρηται δὲ περὶ τούτων ἤδη καὶ πρόϲθεν. ἀλλὰ καὶ 
-Z/5/148/2	νῦν οὐδὲν χεῖρον ἀναμνῆϲαι περὶ αὐτῶν ἐν βραχέϲι κεφαλαίοιϲ ἕνεκα 
-Z/5/148/3	τῶν λόγοιϲ ψευδέϲιν ἑαυτούϲ τε καὶ τοὺϲ μεμαθηκόταϲ ἀκριβῶϲ τὴν 
-Z/5/148/4	Ἱπποκράτουϲ γνώμην ϲοφιζομένων.  