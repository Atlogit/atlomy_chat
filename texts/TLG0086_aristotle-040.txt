
[0086]  [040]  [SE]  []

-Z//164a/t	    {ΠΕΡΙ ΤΩΝ ΣΟΦΙΣΤΙΚΩΝ ΕΛΕΓΧΩΝ} 
-Z//164a/20	  Περὶ δὲ τῶν σοφιστικῶν ἐλέγχων καὶ τῶν φαινομένων μὲν 
-Z//164a/21	ἐλέγχων, ὄντων δὲ παραλογισμῶν ἀλλ' οὐκ ἐλέγχων, λέγω-
-Z//164a/22	μεν ἀρξάμενοι κατὰ φύσιν ἀπὸ τῶν πρώτων. 
-Z//164a/23	  Ὅτι μὲν οὖν οἱ μὲν εἰσὶ συλλογισμοί, οἱ δ' οὐκ ὄντες 
-Z//164a/24	δοκοῦσι, φανερόν. ὥσπερ γὰρ καὶ ἐπὶ τῶν ἄλλων τοῦτο γί-
-Z//164a/25	νεται διά τινος ὁμοιότητος, καὶ ἐπὶ τῶν λόγων ὡσαύτως 
-Z//164a/26	ἔχει. καὶ γὰρ τὴν ἕξιν οἱ μὲν ἔχουσιν εὖ, οἱ δὲ φαίνονται, 
-Z//164a/27	φυλετικῶς φυσήσαντες καὶ ἐπισκευάσαντες αὑτούς, καὶ 
-Z//164b/20	καλοὶ οἱ μὲν διὰ κάλλος, οἱ δὲ φαίνονται, κομμώσαντες 
-Z//164b/21	αὑτούς. ἐπί τε τῶν ἀψύχων ὡσαύτως· καὶ γὰρ τούτων τὰ 
-Z//164b/22	μὲν ἄργυρος τὰ δὲ χρυσός ἐστιν ἀληθῶς, τὰ δ' ἔστι μὲν οὔ, 
-Z//164b/23	φαίνεται δὲ κατὰ τὴν αἴσθησιν, οἷον τὰ μὲν λιθαργύρινα 
-Z//164b/24	καὶ τὰ καττιτέρινα ἀργυρᾶ, τὰ δὲ χολοβάφινα χρυσᾶ. 
-Z//164b/25	τὸν αὐτὸν δὲ τρόπον καὶ συλλογισμὸς καὶ ἔλεγχος ὁ μὲν 
-Z//164b/26	ἔστιν, ὁ δ' οὐκ ἔστι μέν, φαίνεται δὲ διὰ τὴν ἀπειρίαν· οἱ 
-Z//164b/27	γὰρ ἄπειροι ὥσπερ ἂν ἀπέχοντες πόρρωθεν θεωροῦσιν. ὁ μὲν 
-Z//165a/1	γὰρ συλλογισμὸς ἐκ τινῶν ἐστι τεθέντων ὥστε λέγειν ἕτερον 
-Z//165a/2	ἐξ ἀνάγκης τι τῶν κειμένων διὰ τῶν κειμένων, ἔλεγχος δὲ 
-Z//165a/3	συλλογισμὸς μετ' ἀντιφάσεως τοῦ συμπεράσματος. οἱ δὲ 
-Z//165a/4	τοῦτο ποιοῦσι μὲν οὔ, δοκοῦσι δὲ διὰ πολλὰς αἰτίας· ὧν εἷς 
-Z//165a/5	τόπος εὐφυέστατός ἐστι καὶ δημοσιώτατος, ὁ διὰ τῶν ὀνομά-
-Z//165a/6	των. ἐπεὶ γὰρ οὐκ ἔστιν αὐτὰ τὰ πράγματα διαλέγεσθαι 
-Z//165a/7	φέροντας, ἀλλὰ τοῖς ὀνόμασιν ἀντὶ τῶν πραγμάτων χρώ- 
-Z//165a/8	μεθα ὡς συμβόλοις, τὸ συμβαῖνον ἐπὶ τῶν ὀνομάτων καὶ ἐπὶ 
-Z//165a/9	τῶν πραγμάτων ἡγούμεθα συμβαίνειν, καθάπερ ἐπὶ τῶν 
-Z//165a/10	ψήφων τοῖς λογιζομένοις. τὸ δ' οὐκ ἔστιν ὅμοιον· τὰ μὲν 
-Z//165a/11	γὰρ ὀνόματα πεπέρανται καὶ τὸ τῶν λόγων πλῆθος, τὰ δὲ 
-Z//165a/12	πράγματα τὸν ἀριθμὸν ἄπειρά ἐστιν. ἀναγκαῖον οὖν πλείω 
-Z//165a/13	τὸν αὐτὸν λόγον καὶ τοὔνομα τὸ ἓν σημαίνειν. ὥσπερ οὖν 
-Z//165a/14	κἀκεῖ οἱ μὴ δεινοὶ τὰς ψήφους φέρειν ὑπὸ τῶν ἐπιστημόνων 
-Z//165a/15	παρακρούονται, τὸν αὐτὸν τρόπον καὶ ἐπὶ τῶν λόγων οἱ τῶν 
-Z//165a/16	ὀνομάτων τῆς δυνάμεως ἄπειροι παραλογίζονται καὶ αὐτοὶ 
-Z//165a/17	διαλεγόμενοι καὶ ἄλλων ἀκούοντες. διὰ μὲν οὖν ταύτην τὴν 
-Z//165a/18	αἰτίαν καὶ τὰς λεχθησομένας ἔστι καὶ συλλογισμὸς καὶ 
-Z//165a/19	ἔλεγχος φαινόμενος οὐκ ὢν δέ. ἐπεὶ δ' ἐστί τισι μᾶλ-
-Z//165a/20	λον πρὸ ἔργου τὸ δοκεῖν εἶναι σοφοῖς ἢ τὸ εἶναι καὶ μὴ δο-
-Z//165a/21	κεῖν (ἔστι γὰρ ἡ σοφιστικὴ φαινομένη σοφία οὖσα δ' οὔ, καὶ 
-Z//165a/22	ὁ σοφιστὴς χρηματιστὴς ἀπὸ φαινομένης σοφίας ἀλλ' οὐκ 
-Z//165a/23	οὔσης), δῆλον ὅτι ἀναγκαῖον τούτοις καὶ τοῦ σοφοῦ ἔργον 
-Z//165a/24	δοκεῖν ποιεῖν, μᾶλλον ἢ ποιεῖν καὶ μὴ δοκεῖν. ἔστι δ' ὡς ἓν 
-Z//165a/25	πρὸς ἓν εἰπεῖν ἔργον περὶ ἕκαστον τοῦ εἰδότος ἀψευδεῖν μὲν 
-Z//165a/26	αὐτὸν περὶ ὧν οἶδε, τὸν δὲ ψευδόμενον ἐμφανίζειν δύνα-
-Z//165a/27	σθαι. ταῦτα δ' ἐστὶ τὸ μὲν ἐν τῷ δύνασθαι δοῦναι λόγον, 
-Z//165a/28	τὸ δ' ἐν τῷ λαβεῖν. ἀνάγκη οὖν τοὺς βουλομένους σοφιστεύειν 
-Z//165a/29	τὸ τῶν εἰρημένων λόγων γένος ζητεῖν· πρὸ ἔργου γάρ ἐστιν· 
-Z//165a/30	ἡ γὰρ τοιαύτη δύναμις ποιήσει φαίνεσθαι σοφόν, οὗ τυγ-
-Z//165a/31	χάνουσι τὴν προαίρεσιν ἔχοντες. 
-Z//165a/32	  Ὅτι μὲν οὖν ἔστι τι τοιοῦτον λόγων γένος, καὶ ὅτι τοι- 
-Z//165a/33	αύτης ἐφίενται δυνάμεως οὓς καλοῦμεν σοφιστάς, δῆλον. 
-Z//165a/34	πόσα δ' ἔστιν εἴδη τῶν λόγων τῶν σοφιστικῶν, καὶ ἐκ πό-
-Z//165a/35	σων τὸν ἀριθμὸν ἡ δύναμις αὕτη συνέστηκε, καὶ πόσα μέρη 
-Z//165a/36	τυγχάνει τῆς πραγματείας ὄντα, καὶ περὶ τῶν ἄλλων τῶν 
-Z//165a/37	συντελούντων εἰς τὴν τέχνην ταύτην ἤδη λέγωμεν. 
-Z//165a/38	  Ἔστι δὴ τῶν ἐν τῷ διαλέγεσθαι λόγων τέτταρα γένη, 
-Z//165a/39	διδασκαλικοὶ καὶ διαλεκτικοὶ καὶ πειραστικοὶ καὶ ἐριστικοί· 
-Z//165b/1	διδασκαλικοὶ μὲν οἱ ἐκ τῶν οἰκείων ἀρχῶν ἑκάστου μαθήμα-
-Z//165b/2	τος καὶ οὐκ ἐκ τῶν τοῦ ἀποκρινομένου δοξῶν συλλογιζόμενοι 
-Z//165b/3	(δεῖ γὰρ πιστεύειν τὸν μανθάνοντα), διαλεκτικοὶ δ' οἱ ἐκ 
-Z//165b/4	τῶν ἐνδόξων συλλογιστικοὶ ἀντιφάσεως, πειραστικοὶ δ' οἱ ἐκ 
-Z//165b/5	τῶν δοκούντων τῷ ἀποκρινομένῳ καὶ ἀναγκαίων εἰδέναι τῷ 
-Z//165b/6	προσποιουμένῳ ἔχειν τὴν ἐπιστήμην (ὃν τρόπον δέ, διώρισται 
-Z//165b/7	ἐν ἑτέροις), ἐριστικοὶ δ' οἱ ἐκ τῶν φαινομένων ἐνδόξων, μὴ 
-Z//165b/8	ὄντων δέ, συλλογιστικοὶ ἢ φαινόμενοι συλλογιστικοί. περὶ 
-Z//165b/9	μὲν οὖν τῶν ἀποδεικτικῶν ἐν τοῖς Ἀναλυτικοῖς εἴρηται, περὶ 
-Z//165b/10	δὲ τῶν διαλεκτικῶν καὶ πειραστικῶν ἐν ἄλλοις· περὶ 
-Z//165b/11	δὲ τῶν ἀγωνιστικῶν καὶ ἐριστικῶν νῦν λέγωμεν. 
-Z//165b/12	  Πρῶτον δὴ ληπτέον πόσων στοχάζονται οἱ ἐν τοῖς λό-
-Z//165b/13	γοις ἀγωνιζόμενοι καὶ διαφιλονεικοῦντες. ἔστι δὲ πέντε ταῦτα 
-Z//165b/14	τὸν ἀριθμόν, ἔλεγχος καὶ ψεῦδος καὶ παράδοξον καὶ σολοι-
-Z//165b/15	κισμὸς καὶ πέμπτον τὸ ποιῆσαι ἀδολεσχῆσαι τὸν προσ-
-Z//165b/16	διαλεγόμενον (τοῦτο δ' ἐστὶ τὸ πολλάκις ἀναγκάζεσθαι ταὐτὸ 
-Z//165b/17	λέγειν), ἢ τὸ μὴ ὂν ἀλλὰ [τὸ] φαινόμενον ἕκαστον εἶναι τού-
-Z//165b/18	των. μάλιστα μὲν γὰρ προαιροῦνται φαίνεσθαι ἐλέγχοντες,  
-Z//165b/19	δεύτερον δὲ ψευδόμενόν τι δεικνύναι, τρίτον εἰς παράδοξον 
-Z//165b/20	ἄγειν, τέταρτον δὲ σολοικίζειν ποιεῖν (τοῦτο δ' ἐστὶ τὸ ποιῆ-
-Z//165b/21	σαι τῇ λέξει βαρβαρίζειν ἐκ τοῦ λόγου τὸν ἀποκρινόμενον)· 
-Z//165b/22	τελευταῖον δὲ τὸ πλεονάκις ταὐτὸ λέγειν. 
-Z//165b/23	  Τρόποι δ' εἰσὶ τοῦ μὲν ἐλέγχειν δύο· οἱ μὲν γάρ εἰσι 
-Z//165b/24	παρὰ τὴν λέξιν, οἱ δ' ἔξω τῆς λέξεως. ἔστι δὲ τὰ μὲν 
-Z//165b/25	παρὰ τὴν λέξιν ἐμποιοῦντα τὴν φαντασίαν ἓξ τὸν ἀριθμόν· 
[0086]  [040]  [SE]  []

-Z//165b/26	ταῦτα δ' ἐστὶν ὁμωνυμία, ἀμφιβολία, σύνθεσις, διαίρεσις, 
-Z//165b/27	προσῳδία, σχῆμα λέξεως. τούτου δὲ πίστις ἥ τε διὰ τῆς 
-Z//165b/28	ἐπαγωγῆς καὶ συλλογισμός, ἄν τε ληφθῇ τις ἄλλος καὶ 
-Z//165b/29	ὅτι τοσαυταχῶς ἂν τοῖς αὐτοῖς ὀνόμασι καὶ λόγοις μὴ 
-Z//165b/30	ταὐτὸ δηλώσαιμεν. εἰσὶ δὲ παρὰ μὲν τὴν ὁμωνυμίαν οἱ 
-Z//165b/31	τοιοίδε τῶν λόγων, οἷον ὅτι μανθάνουσιν οἱ ἐπιστάμενοι, τὰ 
-Z//165b/32	γὰρ ἀποστοματιζόμενα μανθάνουσιν οἱ γραμματικοί· τὸ γὰρ 
-Z//165b/33	μανθάνειν ὁμώνυμον, τό τε ξυνιέναι χρώμενον τῇ ἐπιστήμῃ 
-Z//165b/34	καὶ τὸ λαμβάνειν ἐπιστήμην. καὶ πάλιν ὅτι τὰ κακὰ ἀγα-
-Z//165b/35	θά· τὰ γὰρ δέοντα ἀγαθά, τὰ δὲ κακὰ δέοντα· διττὸν γὰρ 
-Z//165b/36	τὸ δέον, τό τ' ἀναγκαῖον, ὃ συμβαίνει πολλάκις καὶ ἐπὶ 
-Z//165b/37	τῶν κακῶν (ἔστι γὰρ κακόν τι ἀναγκαῖον)—καὶ τἀγαθὰ δὲ 
-Z//165b/38	δέοντά φαμεν εἶναι. ἔτι 〈τὸ〉 τὸν αὐτὸν καθῆσθαι καὶ ἑστάναι, καὶ 
-Z//165b/39	κάμνειν καὶ ὑγιαίνειν. ὅσπερ γὰρ ἀνίστατο, ἕστηκεν, καὶ ὅσπερ 
-Z//166a/1	ὑγιάζετο, ὑγιαίνει· ἀνίστατο δ' ὁ καθήμενος καὶ ὑγιάζετο ὁ 
-Z//166a/2	κάμνων. τὸ γὰρ τὸν κάμνοντα ὁτιοῦν ποιεῖν ἢ πάσχειν οὐχ ἓν 
-Z//166a/3	σημαίνει, ἀλλ' ὁτὲ μὲν ὅτι ὁ νῦν κάμνων [ἢ καθήμενος], ὁτὲ 
-Z//166a/4	δ' ὃς ἔκαμνε πρότερον. πλὴν ὑγιάζετο μὲν καὶ κάμνων καὶ ὁ 
-Z//166a/5	κάμνων· ὑγιαίνει δ' οὐ κάμνων ἀλλ' ὁ κάμνων, οὐ νῦν, ἀλλ' ὁ  
-Z//166a/6	πρότερον. παρὰ δὲ τὴν ἀμφιβολίαν οἱ τοιοίδε· τὸ βούλεσθαι 
-Z//166a/7	λαβεῖν με τοὺς πολεμίους. καὶ “ἆρ' ὅ τις γινώσκει, τοῦτο γι-
-Z//166a/8	νώσκει;” καὶ γὰρ τὸν γινώσκοντα καὶ τὸ γινωσκόμενον ἐνδέχε-
-Z//166a/9	ται ὡς γινώσκοντα σημῆναι τούτῳ τῷ λόγῳ. καὶ “ἆρα ὃ ὁρᾷ 
-Z//166a/10	τις, τοῦτο ὁρᾷ; ὁρᾷ δὲ τὸν κίονα, ὥστε ὁρᾷ ὁ κίων”. καὶ “ἆρα 
-Z//166a/11	ὃ σὺ φῂς εἶναι, τοῦτο σὺ φῂς εἶναι; φῂς δὲ λίθον εἶναι· 
-Z//166a/12	σὺ ἄρα φῂς λίθος εἶναι”. καὶ “ἆρ' ἔστι σιγῶντα λέγειν;” διτ-
-Z//166a/13	τὸν γὰρ καὶ τὸ σιγῶντα λέγειν, τό τε τὸν λέγοντα σιγᾶν 
-Z//166a/14	καὶ τὸ τὰ λεγόμενα. εἰσὶ δὲ τρεῖς τρόποι τῶν παρὰ τὴν 
-Z//166a/15	ὁμωνυμίαν καὶ τὴν ἀμφιβολίαν· εἷς μὲν ὅταν ἢ ὁ λόγος 
-Z//166a/16	ἢ τοὔνομα κυρίως σημαίνῃ πλείω, οἷον ἀετὸς καὶ κύων· εἷς 
-Z//166a/17	δὲ ὅταν εἰωθότες ὦμεν οὕτω λέγειν· τρίτος δὲ ὅταν τὸ συντεθὲν 
-Z//166a/18	πλείω σημαίνῃ, κεχωρισμένον δὲ ἁπλῶς. οἷον τὸ “ἐπίσταται 
-Z//166a/19	γράμματα”· ἑκάτερον μὲν γάρ, εἰ ἔτυχεν, ἕν τι σημαίνει, τὸ 
-Z//166a/20	“ἐπίσταται” καὶ τὸ “γράμματα”· ἄμφω δὲ πλείω, ἢ τὸ τὰ 
-Z//166a/21	γράμματα αὐτὰ ἐπιστήμην ἔχειν ἢ τῶν γραμμάτων ἄλλον. 
-Z//166a/22	  Ἡ μὲν οὖν ἀμφιβολία καὶ ὁμωνυμία παρὰ τούτους τοὺς 
-Z//166a/23	τρόπους ἐστίν. παρὰ δὲ τὴν σύνθεσιν τὰ τοιάδε, οἷον τὸ δύ-
-Z//166a/24	νασθαι καθήμενον βαδίζειν καὶ μὴ γράφοντα γράφειν (οὐ 
-Z//166a/25	γὰρ ταὐτὸ σημαίνει ἂν διελών τις εἴπῃ καὶ συνθεὶς ὡς 
-Z//166a/26	δυνατὸν τὸ “καθήμενον βαδίζειν” [καὶ “μὴ γράφοντα γρά-
-Z//166a/27	φειν”]· καὶ τοῦθ' ὡσαύτως, ἄν τις συνθῇ τὸ “μὴ γράφοντα 
-Z//166a/28	γράφειν”· σημαίνει γὰρ ὡς ἔχει δύναμιν τοῦ μὴ γράφων  
-Z//166a/29	γράφειν· ἐὰν δὲ μὴ συνθῇ, ὅτι ἔχει δύναμιν, ὅτε οὐ γρά-
-Z//166a/30	φει, τοῦ γράφειν), καὶ “μανθάνει νῦν γράμματα, εἴπερ μαν-
-Z//166a/31	θάνει ἃ ἐπίσταται”. ἔτι τὸ ἓν μόνον δυνάμενον φέρειν πολλὰ 
-Z//166a/32	δύνασθαι φέρειν. 
-Z//166a/33	  Παρὰ δὲ τὴν διαίρεσιν ὅτι τὰ πέντ' ἐστὶ δύο καὶ τρία, 
-Z//166a/34	καὶ περιττὰ καὶ ἄρτια, καὶ τὸ μεῖζον ἴσον· τοσοῦτον γὰρ 
-Z//166a/35	καὶ ἔτι πρός. ὁ γὰρ αὐτὸς λόγος διῃρημένος καὶ συγκεί-
-Z//166a/36	μενος οὐκ ἀεὶ ταὐτὸ σημαίνειν ἂν δόξειεν, οἷον “ἐγώ ς' ἔθη-
-Z//166a/37	κα δοῦλον ὄντ' ἐλεύθερον” καὶ τὸ “πεντήκοντ' ἀνδρῶν ἑκα-
-Z//166a/38	τὸν λίπε δῖος Ἀχιλλεύς”. 
-Z//166b/1	  Παρὰ δὲ τὴν προσῳδίαν ἐν μὲν τοῖς ἄνευ γραφῆς 
-Z//166b/2	διαλεκτικοῖς οὐ ῥᾴδιον ποιῆσαι λόγον, ἐν δὲ τοῖς γεγραμ-
-Z//166b/3	μένοις καὶ ποιήμασι μᾶλλον. οἷον καὶ τὸν Ὅμηρον ἔνιοι 
-Z//166b/4	διορθοῦνται πρὸς τοὺς ἐλέγχοντας ὡς ἄτοπον εἰρηκότα “τὸ 
-Z//166b/5	μὲν οὐ καταπύθεται ὄμβρῳ”· λύουσι γὰρ αὐτὸ τῇ προσ-
-Z//166b/6	ῳδίᾳ, λέγοντες τὸ “ου” ὀξύτερον. καὶ τὸ περὶ τὸ ἐνύπνιον τοῦ 
-Z//166b/7	Ἀγαμέμνονος, ὅτι οὐκ αὐτὸς ὁ Ζεὺς εἶπεν “δίδομεν δέ οἱ 
-Z//166b/8	εὖχος ἀρέσθαι”, ἀλλὰ τῷ ἐνυπνίῳ ἐνετέλλετο διδόναι. τὰ 
-Z//166b/9	μὲν οὖν τοιαῦτα παρὰ τὴν προσῳδίαν ἐστίν. 
-Z//166b/10	  Οἱ δὲ παρὰ τὸ σχῆμα τῆς λέξεως συμβαίνουσιν ὅταν 
-Z//166b/11	τὸ μὴ ταὐτὸ ὡσαύτως ἑρμηνεύηται, οἷον τὸ ἄρρεν θῆλυ ἢ 
-Z//166b/12	τὸ θῆλυ ἄρρεν ἢ τὸ μεταξὺ θάτερον τούτων, ἢ πάλιν τὸ 
-Z//166b/13	ποιὸν ποσὸν ἢ τὸ ποσὸν ποιόν, ἢ τὸ ποιοῦν πάσχον ἢ τὸ 
-Z//166b/14	διακείμενον ποιοῦν, καὶ τἆλλα δ' ὡς διῄρηται πρότερον· 
-Z//166b/15	ἔστι γὰρ τὸ μὴ τῶν ποιεῖν ὂν ὡς τῶν ποιεῖν τι τῇ λέξει ση-
-Z//166b/16	μαίνειν. οἷον τὸ ὑγιαίνειν ὁμοίως τῷ σχήματι τῆς λέξεως 
-Z//166b/17	λέγεται τῷ τέμνειν ἢ οἰκοδομεῖν· καίτοι τὸ μὲν ποιόν τι  
-Z//166b/18	καὶ διακείμενόν πως δηλοῖ, τὸ δὲ ποιεῖν τι. τὸν αὐτὸν δὲ 
-Z//166b/19	τρόπον καὶ ἐπὶ τῶν ἄλλων. 
-Z//166b/20	  Οἱ μὲν οὖν παρὰ τὴν λέξιν ἔλεγχοι ἐκ τούτων τῶν τό-
-Z//166b/21	πων εἰσίν. τῶν δ' ἔξω τῆς λέξεως παραλογισμῶν εἴδη ἔστιν 
-Z//166b/22	ἑπτά, ἓν μὲν παρὰ τὸ συμβεβηκός, δεύτερον δὲ τὸ ἁπλῶς 
-Z//166b/23	ἢ μὴ ἁπλῶς ἀλλὰ πῂ ἢ ποὺ ἢ ποτὲ ἢ πρός τι λέγεσθαι, 
-Z//166b/24	τρίτον δὲ τὸ παρὰ τὴν τοῦ ἐλέγχου ἄγνοιαν, τέταρτον δὲ τὸ 
-Z//166b/25	παρὰ τὸ ἑπόμενον, πέμπτον δὲ τὸ παρὰ τὸ 〈τὸ〉 ἐν ἀρχῇ λαμ-
-Z//166b/26	βάνειν, ἕκτον δὲ τὸ 〈τὸ〉 μὴ αἴτιον ὡς αἴτιον τιθέναι, ἕβδομον 
-Z//166b/27	δὲ τὸ τὰ πλείω ἐρωτήματα ἓν ποιεῖν. 
-Z//166b/28	  Οἱ μὲν οὖν παρὰ τὸ συμβεβηκὸς παραλογισμοί εἰσιν 
-Z//166b/29	ὅταν ὁμοίως ὁτιοῦν ἀξιωθῇ τῷ πράγματι καὶ τῷ συμ-
-Z//166b/30	βεβηκότι ὑπάρχειν. ἐπεὶ γὰρ τῷ αὐτῷ πολλὰ συμβέβηκεν, 
-Z//166b/31	οὐκ ἀνάγκη πᾶσι τοῖς κατηγορουμένοις καὶ καθ' οὗ κατ-
-Z//166b/32	ηγορεῖται ταὐτὰ πάντα ὑπάρχειν. οἷον “εἰ ὁ Κορίσκος ἕτερον 
-Z//166b/33	ἀνθρώπου, αὐτὸς αὑτοῦ ἕτερος· ἔστι γὰρ ἄνθρωπος”. ἢ εἰ Σω-
-Z//166b/34	κράτους ἕτερος, ὁ δὲ Σωκράτης ἄνθρωπος, ἕτερον ἀνθρώπου 
-Z//166b/35	φασὶν ὡμολογηκέναι διὰ τὸ συμβεβηκέναι οὗ ἔφησεν ἕτε-
-Z//166b/36	ρον εἶναι, τοῦτον εἶναι ἄνθρωπον. 
-Z//166b/37	  Οἱ δὲ παρὰ τὸ ἁπλῶς τόδε ἢ πῇ λέγεσθαι καὶ μὴ 
-Z//166b/38	κυρίως, ὅταν τὸ ἐν μέρει λεγόμενον ὡς ἁπλῶς εἰρημένον 
-Z//167a/1	ληφθῇ, οἷον, εἰ τὸ μὴ ὄν ἐστι δοξαστόν, ὅτι τὸ μὴ ὂν ἔστιν· 
-Z//167a/2	οὐ γὰρ ταὐτὸ τὸ εἶναί τέ τι καὶ εἶναι ἁπλῶς. ἢ πάλιν ὅτι τὸ 
-Z//167a/3	ὂν οὐκ ἔστιν ὄν, εἰ τῶν ὄντων τι μὴ ἔστιν, οἷον εἰ μὴ ἄνθρω-
-Z//167a/4	πος· οὐ γὰρ ταὐτὸ τὸ μὴ εἶναί τι καὶ ἁπλῶς μὴ εἶναι. φαί-
-Z//167a/5	νεται δὲ διὰ τὸ πάρεγγυς τῆς λέξεως καὶ μικρὸν διαφέρειν  
-Z//167a/6	τὸ εἶναί τι τοῦ εἶναι, καὶ τὸ μὴ εἶναί τι τοῦ μὴ εἶναι. 
-Z//167a/7	ὁμοίως δὲ καὶ τὸ παρὰ τὸ πῂ καὶ τὸ ἁπλῶς· οἷον ὁ 
-Z//167a/8	Ἰνδός, ὅλος μέλας ὤν, λευκός ἐστι τοὺς ὀδόντας· λευκὸς ἄρα 
-Z//167a/9	καὶ οὐ λευκός ἐστιν. ἢ εἰ ἄμφω πῄ, ὅτι ἅμα τὰ ἐναντία 
-Z//167a/10	ὑπάρχει. τὸ δὲ τοιοῦτον ἐπ' ἐνίων μὲν παντὶ θεωρῆσαι ῥᾴ-
-Z//167a/11	διον, οἷον εἰ, λαβὼν τὸν Αἰθίοπα εἶναι μέλανα, τοὺς ὀδόντας 
-Z//167a/12	ἔροιτ' εἰ λευκός· εἰ οὖν ταύτῃ λευκός, ὅτι μέλας καὶ οὐ μέ-
-Z//167a/13	λας οἴοιτ' 〈ἂν〉 διειλέχθαι, συλλογιστικῶς τελειώσας τὴν ἐρώ-
-Z//167a/14	τησιν. ἐπ' ἐνίων δὲ λανθάνει πολλάκις, ἐφ' ὅσων, ὅταν πῂ 
-Z//167a/15	λέγηται, κἂν τὸ ἁπλῶς δόξειεν ἀκολουθεῖν, καὶ ἐν ὅσοις 
-Z//167a/16	μὴ ῥᾴδιον θεωρῆσαι πότερον αὐτῶν κυρίως ἀποδοτέον. γίνε-
-Z//167a/17	ται δὲ τὸ τοιοῦτον ἐν οἷς ὁμοίως ὑπάρχει τὰ ἀντικείμενα· 
-Z//167a/18	δοκεῖ γὰρ ἢ ἄμφω ἢ μηδέτερον δοτέον ἁπλῶς εἶναι [κατ-
-Z//167a/19	ηγορεῖν]· οἷον, εἰ τὸ μὲν ἥμισυ λευκὸν τὸ δ' ἥμισυ μέλαν, 
-Z//167a/20	πότερον λευκὸν ἢ μέλαν; 
-Z//167a/21	  Οἱ δὲ παρὰ τὸ μὴ διωρίσθαι τί ἐστι συλλογισμὸς ἢ 
-Z//167a/22	τί ἔλεγχος ἄλλως παρὰ τὴν ἔλλειψιν γίνονται τοῦ λόγου· 
-Z//167a/23	ἔλεγχος μὲν γάρ ἐστιν ἀντίφασις τοῦ αὐτοῦ καὶ ἑνός, μὴ ὀνόμα-
-Z//167a/24	τος ἀλλὰ πράγματος, καὶ ὀνόματος μὴ συνωνύμου ἀλλὰ τοῦ 
-Z//167a/25	αὐτοῦ, ἐκ τῶν δοθέντων ἐξ ἀνάγκης (μὴ συναριθμουμένου τοῦ 
-Z//167a/26	ἐν ἀρχῇ), κατὰ ταὐτὸ καὶ πρὸς ταὐτὸ καὶ ὡσαύτως καὶ ἐν 
-Z//167a/27	τῷ αὐτῷ χρόνῳ. τὸν αὐτὸν δὲ τρόπον καὶ τὸ ψεύσασθαι 
-Z//167a/28	περί τινος. ἔνιοι δὲ ἀπολιπόντες τι τῶν λεχθέντων φαίνονται 
-Z//167a/29	ἐλέγχειν, οἷον ὅτι ταὐτὸ διπλάσιον καὶ οὐ διπλάσιον· τὰ 
[0086]  [040]  [SE]  []

-Z//167a/30	γὰρ δύο τοῦ μὲν ἑνὸς διπλάσια, τῶν δὲ τριῶν οὐ διπλάσια.  
-Z//167a/31	ἢ εἰ τὸ αὐτὸ τοῦ αὐτοῦ διπλάσιον καὶ οὐ διπλάσιον, ἀλλ' οὐ 
-Z//167a/32	κατὰ ταὐτό· κατὰ μὲν γὰρ τὸ μῆκος διπλάσιον, κατὰ δὲ 
-Z//167a/33	τὸ πλάτος οὐ διπλάσιον. ἢ εἰ τοῦ αὐτοῦ καὶ κατὰ ταὐτὸ καὶ 
-Z//167a/34	ὡσαύτως, ἀλλ' οὐχ ἅμα· διόπερ ἐστὶ φαινόμενος ἔλεγχος. 
-Z//167a/35	ἕλκοι δ' ἄν τις τοῦτον καὶ εἰς τοὺς παρὰ τὴν λέξιν. 
-Z//167a/36	  Οἱ δὲ παρὰ τὸ τὸ ἐν ἀρχῇ λαμβάνειν γίνονται μὲν οὕτως 
-Z//167a/37	καὶ τοσαυταχῶς ὁσαχῶς ἐνδέχεται τὸ ἐξ ἀρχῆς αἰτεῖσθαι, 
-Z//167a/38	φαίνονται δ' ἐλέγχειν διὰ τὸ μὴ δύνασθαι συνορᾶν τὸ ταὐ-
-Z//167a/39	τὸν καὶ τὸ ἕτερον. 
-Z//167b/1	  Ὁ δὲ παρὰ τὸ ἑπόμενον ἔλεγχος διὰ τὸ οἴεσθαι ἀντι-
-Z//167b/2	στρέφειν τὴν ἀκολούθησιν· ὅταν γὰρ τοῦδε ὄντος ἐξ ἀνάγκης 
-Z//167b/3	τόδε ᾖ, καὶ τοῦδε ὄντος οἴονται καὶ θάτερον εἶναι ἐξ ἀνάγκης. 
-Z//167b/4	ὅθεν καὶ αἱ περὶ τὴν δόξαν ἐκ τῆς αἰσθήσεως ἀπάται γίνον-
-Z//167b/5	ται· πολλάκις γὰρ τὴν χολὴν μέλι ὑπέλαβον διὰ τὸ ἕπε-
-Z//167b/6	σθαι τὸ ξανθὸν χρῶμα τῷ μέλιτι· καὶ ἐπεὶ συμβαίνει τὴν 
-Z//167b/7	γῆν ὕσαντος γίνεσθαι διάβροχον, κἂν ᾖ διάβροχος, ὑπο-
-Z//167b/8	λαμβάνομεν ὗσαι. τὸ δ' οὐκ ἀναγκαῖον. ἔν τε τοῖς ῥητορικοῖς αἱ 
-Z//167b/9	κατὰ τὸ σημεῖον ἀποδείξεις ἐκ τῶν ἑπομένων εἰσίν· βουλόμε-
-Z//167b/10	νοι γὰρ δεῖξαι ὅτι μοιχός, τὸ ἑπόμενον ἔλαβον, ὅτι καλλω-
-Z//167b/11	πιστὴς ἢ ὅτι νύκτωρ ὁρᾶται πλανώμενος. πολλοῖς δὲ ταῦτα 
-Z//167b/12	μὲν ὑπάρχει, τὸ δὲ κατηγορούμενον οὐχ ὑπάρχει. ὁμοίως δὲ 
-Z//167b/13	καὶ ἐν τοῖς συλλογιστικοῖς, οἷον ὁ Μελίσσου λόγος ὅτι ἄπει-
-Z//167b/14	ρον τὸ ἅπαν, λαβὼν τὸ μὲν ἅπαν ἀγένητον (ἐκ γὰρ μὴ 
-Z//167b/15	ὄντος οὐδὲν ἂν γενέσθαι), τὸ δὲ γενόμενον ἐξ ἀρχῆς γενέ-
-Z//167b/16	σθαι· εἰ μὴ οὖν γέγονεν, ἀρχὴν οὐκ ἔχειν τὸ πᾶν, ὥστ' ἄπει-
-Z//167b/17	ρον. οὐκ ἀνάγκη δὲ τοῦτο συμβαίνειν· οὐ γὰρ εἰ τὸ γενόμενον 
-Z//167b/18	ἅπαν ἀρχὴν ἔχει, καὶ εἴ τι ἀρχὴν ἔχει, γέγονεν, ὥσ- 
-Z//167b/19	περ οὐδ' εἰ ὁ πυρέττων θερμός, καὶ τὸν θερμὸν ἀνάγκη πυ-
-Z//167b/20	ρέττειν. 
-Z//167b/21	  Ὁ δὲ παρὰ τὸ 〈τὸ〉 μὴ αἴτιον ὡς αἴτιον, ὅταν προσληφθῇ 
-Z//167b/22	τὸ ἀναίτιον ὡς παρ' ἐκεῖνο γινομένου τοῦ ἐλέγχου. συμβαίνει 
-Z//167b/23	δὲ τὸ τοιοῦτον ἐν τοῖς εἰς τὸ ἀδύνατον συλλογισμοῖς· ἐν τού-
-Z//167b/24	τοις γὰρ ἀναγκαῖον ἀναιρεῖν τι τῶν κειμένων. ἐὰν οὖν ἐγκατ-
-Z//167b/25	αριθμηθῇ 〈τι〉 ἐν τοῖς ἀναγκαίοις ἐρωτήμασι πρὸς τὸ συμβαῖνον 
-Z//167b/26	ἀδύνατον, δόξει παρὰ τοῦτο γίνεσθαι πολλάκις ὁ ἔλεγχος, 
-Z//167b/27	οἷον ὅτι οὐκ ἔστι ψυχὴ καὶ ζωὴ ταὐτόν. εἰ γὰρ φθορᾷ 
-Z//167b/28	γένεσις ἐναντίον, καὶ τῇ τινὶ φθορᾷ ἔσται τὶς γένεσις· 
-Z//167b/29	ὁ δὲ θάνατος φθορά τις καὶ ἐναντίον ζωῇ, ὥστε γένεσις ἡ 
-Z//167b/30	ζωὴ καὶ τὸ ζῆν γίνεσθαι· τοῦτο δ' ἀδύνατον· οὐκ ἄρα ταὐτὸν 
-Z//167b/31	ἡ ψυχὴ καὶ ἡ ζωή. οὐ δὴ συλλελόγισται· συμβαίνει γάρ, 
-Z//167b/32	κἂν μή τις ταὐτὸ φῇ τὴν ζωὴν τῇ ψυχῇ, τὸ ἀδύνατον, 
-Z//167b/33	ἀλλὰ μόνον ἐναντίον ζωὴν μὲν θανάτῳ, ὄντι φθορᾷ, φθορᾷ 
-Z//167b/34	δὲ γένεσιν. ἀσυλλόγιστοι μὲν οὖν ἁπλῶς οὐκ εἰσὶν οἱ τοιοῦτοι 
-Z//167b/35	λόγοι, πρὸς δὲ τὸ προκείμενον ἀσυλλόγιστοι. καὶ λανθάνει 
-Z//167b/36	πολλάκις οὐχ ἧττον αὐτοὺς τοὺς ἐρωτῶντας τὸ τοιοῦτον. 
-Z//167b/37	  Οἱ μὲν οὖν παρὰ τὸ ἑπόμενον καὶ παρὰ τὸ μὴ αἴτιον 
-Z//167b/38	λόγοι τοιοῦτοί εἰσιν· οἱ δὲ παρὰ τὸ τὰ δύο ἐρωτήματα ἓν 
-Z//167b/39	ποιεῖν, ὅταν λανθάνῃ πλείω ὄντα καὶ ὡς ἑνὸς ὄντος ἀποδοθῇ 
-Z//168a/1	ἀπόκρισις μία. ἐπ' ἐνίων μὲν οὖν ῥᾴδιον ἰδεῖν ὅτι πλείω καὶ 
-Z//168a/2	ὅτι οὐ δοτέον μίαν ἀπόκρισιν, οἷον “πότερον ἡ γῆ θάλαττά ἐστιν ἢ 
-Z//168a/3	ὁ οὐρανός;” ἐπ' ἐνίων δ' ἧττον, καὶ ὡς ἑνὸς ὄντος ἢ ὁμολο-
-Z//168a/4	γοῦσι τῷ μὴ ἀποκρίνεσθαι τὸ ἐρωτώμενον ἢ ἐλέγχεσθαι  
-Z//168a/5	φαίνονται. οἷον ἆρ' οὗτος καὶ οὗτός ἐστιν ἄνθρωπος; ὥστ' ἄν 
-Z//168a/6	τις τύπτῃ τοῦτον καὶ τοῦτον, ἄνθρωπον ἀλλ' οὐκ ἀνθρώπους τυ-
-Z//168a/7	πτήσει. ἢ πάλιν, ὧν τὰ μέν ἐστιν ἀγαθὰ τὰ δ' οὐκ ἀγαθά, 
-Z//168a/8	πάντα ἀγαθὰ ἢ οὐκ ἀγαθά; ὁπότερον γὰρ ἂν φῇ, ἔστι μὲν 
-Z//168a/9	ὡς ἔλεγχον ἢ ψεῦδος φαινόμενον δόξειεν ἂν ποιεῖν· τὸ 
-Z//168a/10	γὰρ φάναι τῶν μὴ ἀγαθῶν τι εἶναι ἀγαθὸν ἢ τῶν ἀγαθῶν 
-Z//168a/11	μὴ ἀγαθὸν ψεῦδος. ὁτὲ δὲ προσληφθέντων τινῶν κἂν ἔλεγ-
-Z//168a/12	χος γίνοιτο ἀληθινός, οἷον εἴ τις δοίη ὁμοίως ἓν καὶ πολλὰ 
-Z//168a/13	λέγεσθαι λευκὰ καὶ γυμνὰ καὶ τυφλά. εἰ γὰρ τυφλὸν τὸ 
-Z//168a/14	μὴ ἔχον ὄψιν πεφυκὸς δ' ἔχειν, καὶ τυφλὰ ἔσται τὰ μὴ 
-Z//168a/15	ἔχοντα ὄψιν πεφυκότα δ' ἔχειν. ὅταν οὖν τὸ μὲν ἔχῃ τὸ δὲ μὴ 
-Z//168a/16	ἔχῃ, τὰ ἄμφω ἔσται ἢ ὁρῶντα ἢ τυφλά· ὅπερ ἀδύνατον. 
-Z//168a/17	  Ἢ δὴ οὕτως διαιρετέον τοὺς φαινομένους συλλογισμοὺς 
-Z//168a/18	καὶ ἐλέγχους, ἢ πάντας ἀνακτέον εἰς τὴν τοῦ ἐλέγχου ἄγνοι-
-Z//168a/19	αν, ἀρχὴν ταύτην ποιησαμένους· ἔστι γὰρ ἅπαντας ἀνα-
-Z//168a/20	λῦσαι τοὺς λεχθέντας τρόπους εἰς τὸν τοῦ ἐλέγχου διορισμόν. 
-Z//168a/21	πρῶτον μὲν εἰ ἀσυλλόγιστοι· δεῖ γὰρ ἐκ τῶν κειμένων συμ-
-Z//168a/22	βαίνειν τὸ συμπέρασμα ὥστε λέγειν ἐξ ἀνάγκης ἀλλὰ μὴ 
-Z//168a/23	φαίνεσθαι. ἔπειτα καὶ κατὰ τὰ μέρη τοῦ διορισμοῦ. τῶν 
-Z//168a/24	μὲν γὰρ ἐν τῇ λέξει οἱ μέν εἰσι παρὰ τὸ διττόν, οἷον ἥ 
-Z//168a/25	τε ὁμωνυμία καὶ ὁ λόγος καὶ ἡ ὁμοιοσχημοσύνη (σύνηθες 
-Z//168a/26	γὰρ τὸ πάντα ὡς τόδε τι σημαίνειν), ἡ δὲ σύνθεσις καὶ 
-Z//168a/27	διαίρεσις καὶ προσῳδία τῷ μὴ τὸν αὐτὸν εἶναι τὸν λόγον 
-Z//168a/28	ἢ τὸ ὄνομα τὸ διαφέρον. ἔδει δὲ καὶ τοῦτο, καθάπερ καὶ τὸ 
-Z//168a/29	πρᾶγμα ταὐτόν, εἰ μέλλει ἔλεγχος ἢ συλλογισμὸς ἔσε- 
-Z//168a/30	σθαι, οἷον εἰ λώπιον, μὴ ἱμάτιον συλλογίσασθαι ἀλλὰ λώ-
-Z//168a/31	πιον. ἀληθὲς μὲν γὰρ κἀκεῖνο, ἀλλ' οὐ συλλελόγισται, ἀλλ' 
-Z//168a/32	ἔτι ἐρωτήματος δεῖ εἰ ταὐτὸν σημαίνει, πρὸς τὸν ζητοῦντα 
-Z//168a/33	τὸ διὰ τί. 
-Z//168a/34	  Οἱ δὲ παρὰ τὸ συμβεβηκὸς ὁρισθέντος τοῦ συλλογι-
-Z//168a/35	σμοῦ φανεροὶ γίνονται. τὸν αὐτὸν γὰρ ὁρισμὸν δεῖ καὶ τοῦ 
-Z//168a/36	ἐλέγχου γίνεσθαι, πλὴν προσκεῖσθαι τὴν ἀντίφασιν· ὁ γὰρ 
-Z//168a/37	ἔλεγχος συλλογισμὸς ἀντιφάσεως. εἰ οὖν μὴ ἔστι συλ-
-Z//168a/38	λογισμὸς τοῦ συμβεβηκότος, οὐ γίνεται ἔλεγχος. οὐ γὰρ εἰ 
-Z//168a/39	τούτων ὄντων ἀνάγκη τόδ' εἶναι (τοῦτο δ' ἐστὶ λευκόν), ἀνάγ-
-Z//168a/40	κη λευκὸν εἶναι διὰ τὸν συλλογισμόν. οὐδ' εἰ τὸ τρίγωνον 
-Z//168b/1	δυοῖν ὀρθαῖν ἴσας ἔχει, συμβέβηκε δ' αὐτῷ σχήματι εἶναι 
-Z//168b/2	ἢ πρώτῳ ἢ ἀρχῇ, ὅτι σχῆμα ἢ ἀρχὴ ἢ πρῶτον τοῦτό ἐστιν· οὐ 
-Z//168b/3	γὰρ ᾗ σχῆμα οὐδ' ᾗ πρῶτον ἀλλ' ᾗ τρίγωνον ἡ ἀπό-
-Z//168b/4	δειξις. ὁμοίως δὲ καὶ ἐπὶ τῶν ἄλλων. ὥστ' εἰ ὁ ἔλεγχος συλ-
-Z//168b/5	λογισμός τις, οὐκ ἂν εἴη ὁ κατὰ συμβεβηκὸς ἔλεγχος. 
-Z//168b/6	ἀλλὰ παρὰ τοῦτο καὶ οἱ τεχνῖται καὶ ὅλως οἱ ἐπιστήμονες 
-Z//168b/7	ὑπὸ τῶν ἀνεπιστημόνων ἐλέγχονται· κατὰ συμβεβηκὸς γὰρ 
-Z//168b/8	ποιοῦνται τοὺς συλλογισμοὺς πρὸς τοὺς εἰδότας· οἱ δ' οὐ δυνά-
-Z//168b/9	μενοι διαιρεῖν ἢ ἐρωτώμενοι διδόασιν ἢ οὐ δόντες οἴονται δε-
-Z//168b/10	δωκέναι. 
-Z//168b/11	  Οἱ δὲ παρὰ τὸ πῂ καὶ ἁπλῶς, ὅτι οὐ τοῦ αὐτοῦ ἡ κατά-
-Z//168b/12	φασις καὶ ἡ ἀπόφασις. τοῦ γὰρ πῂ λευκοῦ τὸ πῂ οὐ 
-Z//168b/13	λευκόν, τοῦ δ' ἁπλῶς λευκοῦ τὸ ἁπλῶς οὐ λευκὸν ἀπό-
-Z//168b/14	φασις· εἰ οὖν δόντος πῂ εἶναι λευκὸν ὡς ἁπλῶς εἰρημένου λαμ-
-Z//168b/15	βάνει, οὐ ποιεῖ ἔλεγχον, φαίνεται δὲ διὰ τὴν ἄγνοιαν τοῦ 
-Z//168b/16	τί ἐστιν ἔλεγχος.  
-Z//168b/17	  Φανερώτατοι δὲ πάντων οἱ πρότερον λεχθέντες παρὰ 
-Z//168b/18	τὸν τοῦ ἐλέγχου διορισμόν· διὸ καὶ προσηγορεύθησαν οὕτως· 
-Z//168b/19	παρὰ γὰρ τοῦ λόγου τὴν ἔλλειψιν ἡ φαντασία γίνεται, καὶ 
-Z//168b/20	διαιρουμένοις οὕτως κοινὸν ἐπὶ πᾶσι τούτοις θετέον τὴν τοῦ 
-Z//168b/21	λόγου ἔλλειψιν. 
-Z//168b/22	  Οἱ δὲ παρὰ τὸ λαμβάνειν τὸ ἐν ἀρχῇ καὶ τὸ ἀναί-
-Z//168b/23	τιον ὡς αἴτιον τιθέναι δῆλοι διὰ τοῦ ὁρισμοῦ. δεῖ γὰρ τὸ συμ-
-Z//168b/24	πέρασμα “τῷ ταῦτ' εἶναι” συμβαίνειν, ὅπερ οὐκ ἦν ἐν 
-Z//168b/25	τοῖς ἀναιτίοις· καὶ πάλιν “μὴ ἐναριθμουμένου τοῦ ἐξ ἀρχῆς”, 
-Z//168b/26	ὅπερ οὐκ ἔχουσιν οἱ παρὰ τὴν αἴτησιν τοῦ ἐν ἀρχῇ. 
-Z//168b/27	  Οἱ δὲ παρὰ τὸ ἑπόμενον μέρος εἰσὶ τοῦ συμβεβηκότος· 
-Z//168b/28	τὸ γὰρ ἑπόμενον συμβέβηκε. διαφέρει δὲ τοῦ συμβεβηκό-
-Z//168b/29	τος, ὅτι τὸ μὲν συμβεβηκὸς ἔστιν ἐφ' ἑνὸς μόνου λαβεῖν, 
-Z//168b/30	οἷον ταὐτὸ εἶναι τὸ ξανθὸν καὶ μέλι, καὶ τὸ λευκὸν καὶ κύ-
-Z//168b/31	κνον, τὸ δὲ παρὰ τὸ ἑπόμενον ἀεὶ ἐν πλείοσιν· τὰ γὰρ ἑνὶ καὶ 
-Z//168b/32	ταὐτῷ ταὐτὰ καὶ ἀλλήλοις ἀξιοῦμεν εἶναι ταὐτά· διὸ γίνεται 
[0086]  [040]  [SE]  []

-Z//168b/33	παρὰ τὸ ἑπόμενον ἔλεγχος. ἔστι δ' οὐ πάντως ἀληθές, οἷον ἂν 
-Z//168b/34	ᾖ κατὰ συμβεβηκός· καὶ γὰρ ἡ χιὼν καὶ ὁ κύκνος 
-Z//168b/35	τῷ λευκῷ ταὐτόν. ἢ πάλιν, ὡς ἐν τῷ Μελίσσου λόγῳ, 
-Z//168b/36	τὸ αὐτὸ εἶναι λαμβάνει τὸ γεγονέναι καὶ ἀρχὴν ἔχειν, ἢ 
-Z//168b/37	τὸ ἴσοις γίνεσθαι καὶ ταὐτὸ μέγεθος λαμβάνειν. ὅτι γὰρ 
-Z//168b/38	τὸ γεγονὸς ἔχει ἀρχήν, καὶ τὸ ἔχον ἀρχὴν γεγονέναι ἀξιοῖ, 
-Z//168b/39	ὡς ἄμφω ταὐτὰ ὄντα τῷ ἀρχὴν ἔχειν, τό τε γεγονὸς καὶ 
-Z//168b/40	τὸ πεπερασμένον. ὁμοίως δὲ καὶ ἐπὶ τῶν ἴσων γινομένων, 
-Z//169a/1	εἰ τὰ τὸ αὐτὸ μέγεθος καὶ ἓν λαμβάνοντα ἴσα γίνεται,  
-Z//169a/2	καὶ τὰ ἴσα γινόμενα ἓν μέγεθος λαμβάνειν. ὥστε τὸ ἑπό-
-Z//169a/3	μενον λαμβάνει. ἐπεὶ οὖν ὁ παρὰ τὸ συμβεβηκὸς ἔλεγχος 
-Z//169a/4	ἐν τῇ ἀγνοίᾳ τοῦ ἐλέγχου, φανερὸν ὅτι καὶ ὁ παρὰ τὸ 
-Z//169a/5	ἑπόμενον. ἐπισκεπτέον δὲ τοῦτο καὶ ἄλλως. 
-Z//169a/6	  Οἱ δὲ παρὰ τὸ τὰ πλείω ἐρωτήματα ἓν ποιεῖν ἐν τῷ 
-Z//169a/7	μὴ διαρθροῦν ἡμᾶς τὸν τῆς προτάσεως λόγον. ἡ γὰρ 
-Z//169a/8	πρότασίς ἐστιν ἓν καθ' ἑνός· ὁ γὰρ αὐτὸς ὅρος ἑνὸς μό-
-Z//169a/9	νου καὶ ἁπλῶς τοῦ πράγματος, οἷον ἀνθρώπου καὶ ἑνὸς 
-Z//169a/10	μόνου ἀνθρώπου· ὁμοίως δὲ καὶ ἐπὶ τῶν ἄλλων. εἰ οὖν 
-Z//169a/11	μία πρότασις ἡ ἓν καθ' ἑνὸς ἀξιοῦσα, καὶ ἁπλῶς ἔσται πρό-
-Z//169a/12	τασις ἡ τοιαύτη ἐρώτησις. ἐπεὶ δ' ὁ συλλογισμὸς ἐκ προ-
-Z//169a/13	τάσεων, ὁ δ' ἔλεγχος συλλογισμός, καὶ ὁ ἔλεγχος ἔσται 
-Z//169a/14	ἐκ προτάσεων. εἰ οὖν ἡ πρότασις ἓν καθ' ἑνός, φανερὸν ὅτι 
-Z//169a/15	καὶ οὗτος ἐν τῇ τοῦ ἐλέγχου ἀγνοίᾳ· φαίνεται γὰρ εἶναι πρό-
-Z//169a/16	τασις ἡ οὐκ οὖσα πρότασις. εἰ μὲν οὖν δέδωκεν ἀπόκρισιν ὡς 
-Z//169a/17	πρὸς μίαν ἐρώτησιν, ἔσται ἔλεγχος· εἰ δὲ μὴ δέδωκεν ἀλλὰ 
-Z//169a/18	φαίνεται, φαινόμενος ἔλεγχος. ὥστε πάντες οἱ τόποι πί-
-Z//169a/19	πτουσιν εἰς τὴν τοῦ ἐλέγχου ἄγνοιαν, οἱ μὲν οὖν παρὰ τὴν λέξιν, 
-Z//169a/20	ὅτι φαινομένη 〈ἡ〉 ἀντίφασις, ὅπερ ἦν ἴδιον τοῦ ἐλέγχου, οἱ 
-Z//169a/21	δ' ἄλλοι παρὰ τὸν τοῦ συλλογισμοῦ ὅρον. 
-Z//169a/22	  Ἡ δ' ἀπάτη γίνεται τῶν μὲν παρὰ τὴν ὁμωνυμίαν καὶ 
-Z//169a/23	τὸν λόγον τῷ μὴ δύνασθαι διαιρεῖν τὸ πολλαχῶς λεγόμε-
-Z//169a/24	νον (ἔνια γὰρ οὐκ εὔπορον διελεῖν, οἷον τὸ ἓν καὶ τὸ ὂν καὶ 
-Z//169a/25	τὸ ταὐτόν), τῶν δὲ παρὰ σύνθεσιν καὶ διαίρεσιν τῷ μηδὲν 
-Z//169a/26	οἴεσθαι διαφέρειν συντιθέμενον ἢ διαιρούμενον τὸν λόγον, καθ-
-Z//169a/27	άπερ ἐπὶ τῶν πλείστων. ὁμοίως δὲ καὶ τῶν παρὰ τὴν προσ- 
-Z//169a/28	ῳδίαν· οὐ γὰρ ἄλλο δοκεῖ σημαίνειν ἀνιέμενος καὶ ἐπι-
-Z//169a/29	τεινόμενος ὁ λόγος, ἐπ' οὐδενὸς ἢ οὐκ ἐπὶ πολλῶν. τῶν δὲ παρὰ 
-Z//169a/30	τὸ σχῆμα διὰ τὴν ὁμοιότητα τῆς λέξεως. χαλεπὸν γὰρ 
-Z//169a/31	διελεῖν ποῖα ὡσαύτως καὶ ποῖα ὡς ἑτέρως λέγεται (σχε-
-Z//169a/32	δὸν γὰρ ὁ τοῦτο δυνάμενος ποιεῖν ἐγγύς ἐστι τοῦ θεωρεῖν τἀ-
-Z//169a/33	ληθές, μάλιστα δ' ἐπίσταται συνεπινεύειν), ὅτι πᾶν τὸ κατ-
-Z//169a/34	ηγορούμενόν τινος ὑπολαμβάνομεν τόδε τι, καὶ ὡς ἓν ὑπακού-
-Z//169a/35	ομεν· τῷ γὰρ ἑνὶ καὶ τῇ οὐσίᾳ μάλιστα δοκεῖ παρέπεσθαι 
-Z//169a/36	τὸ τόδε τι καὶ τὸ ὄν. διὸ καὶ τῶν παρὰ τὴν λέξιν οὗτος ὁ 
-Z//169a/37	τρόπος θετέος, πρῶτον μὲν ὅτι μᾶλλον ἡ ἀπάτη γίνεται 
-Z//169a/38	μετ' ἄλλων σκοπουμένοις ἢ καθ' αὑτούς (ἡ μὲν γὰρ μετ' 
-Z//169a/39	ἄλλου σκέψις διὰ λόγων, ἡ δὲ καθ' αὑτὸν οὐχ ἧττον δι' 
-Z//169a/40	αὐτοῦ τοῦ πράγματος)· εἶτα καὶ καθ' αὑτὸν ἀπατᾶσθαι συμ-
-Z//169b/1	βαίνει, ὅταν ἐπὶ τοῦ λόγου ποιῆται τὴν σκέψιν· ἔτι ἡ μὲν 
-Z//169b/2	ἀπάτη ἐκ τῆς ὁμοιότητος, ἡ δ' ὁμοιότης ἐκ τῆς λέξεως. 
-Z//169b/3	τῶν δὲ παρὰ τὸ συμβεβηκὸς διὰ τὸ μὴ δύνασθαι δια-
-Z//169b/4	κρίνειν τὸ ταὐτὸν καὶ τὸ ἕτερον, καὶ ἓν καὶ πολλά, μηδὲ τοῖς 
-Z//169b/5	ποίοις τῶν κατηγορημάτων πάντα ταὐτὰ καὶ τῷ πράγματι 
-Z//169b/6	συμβέβηκεν. ὁμοίως δὲ καὶ τῶν παρὰ τὸ ἑπόμενον· μέρος 
-Z//169b/7	γάρ τι τοῦ συμβεβηκότος τὸ ἑπόμενον. ἔτι καὶ ἐπὶ πολλῶν 
-Z//169b/8	φαίνεται καὶ ἀξιοῦται οὕτως, εἰ τόδε ἀπὸ τοῦδε μὴ χωρίζε-
-Z//169b/9	ται, μηδ' ἀπὸ θατέρου χωρίζεσθαι θάτερον. τῶν δὲ παρὰ 
-Z//169b/10	τὴν ἔλλειψιν τοῦ λόγου καὶ τῶν παρὰ τὸ πῂ καὶ ἁπλῶς 
-Z//169b/11	ἐν τῷ παρὰ μικρὸν ἡ ἀπάτη· ὡς γὰρ οὐδὲν προσσημαῖνον 
-Z//169b/12	τὸ τὶ ἢ πῂ ἢ τὸ πὼς ἢ τὸ νῦν καθόλου συγχωροῦμεν. ὁμοίως δὲ 
-Z//169b/13	καὶ ἐπὶ τῶν τὸ ἐν ἀρχῇ λαμβανόντων καὶ τῶν ἀναιτίων  
-Z//169b/14	καὶ ὅσοι τὰ πλείω ἐρωτήματα ὡς ἓν ποιοῦσιν· ἐν ἅπασι γὰρ 
-Z//169b/15	ἡ ἀπάτη διὰ τὸ παρὰ μικρόν· οὐ γὰρ διακριβοῦμεν οὔτε τῆς 
-Z//169b/16	προτάσεως οὔτε τοῦ συλλογισμοῦ τὸν ὅρον διὰ τὴν εἰρημένην 
-Z//169b/17	αἰτίαν. 
-Z//169b/18	  Ἐπεὶ δ' ἔχομεν παρ' ὁπόσα γίνονται οἱ φαινόμενοι συλ-
-Z//169b/19	λογισμοί, ἔχομεν καὶ παρ' ὁπόσα οἱ σοφιστικοὶ γένοιντ' ἂν 
-Z//169b/20	συλλογισμοὶ καὶ ἔλεγχοι. λέγω δὲ σοφιστικὸν ἔλεγχον καὶ 
-Z//169b/21	συλλογισμὸν οὐ μόνον τὸν φαινόμενον συλλογισμὸν ἢ ἔλεγ-
-Z//169b/22	χον μὴ ὄντα δέ, ἀλλὰ καὶ τὸν ὄντα μὲν φαινόμενον δὲ 
-Z//169b/23	οἰκεῖον τοῦ πράγματος. εἰσὶ δ' οὗτοι οἱ μὴ κατὰ τὸ πρᾶγμα 
-Z//169b/24	ἐλέγχοντες καὶ δεικνύντες ἀγνοοῦντας, ὅπερ ἦν τῆς πειραστι-
-Z//169b/25	κῆς. ἔστι δ' ἡ πειραστικὴ μέρος τῆς διαλεκτικῆς· αὕτη δὲ 
-Z//169b/26	δύναται συλλογίζεσθαι ψεῦδος δι' ἄγνοιαν τοῦ διδόντος τὸν 
-Z//169b/27	λόγον. οἱ δὲ σοφιστικοὶ ἔλεγχοι, ἂν καὶ συλλογίζωνται τὴν 
-Z//169b/28	ἀντίφασιν, οὐ ποιοῦσι δῆλον εἰ ἀγνοεῖ· καὶ γὰρ τὸν εἰδότα 
-Z//169b/29	ἐμποδίζουσι τούτοις τοῖς λόγοις. 
-Z//169b/30	  Ὅτι δ' ἔχομεν αὐτοὺς τῇ αὐτῇ μεθόδῳ, δῆλον· παρ' 
-Z//169b/31	ὅσα γὰρ φαίνεται τοῖς ἀκούουσιν ὡς ἠρωτημένα συλλελογί-
-Z//169b/32	σθαι, παρὰ τοσαῦτα κἂν τῷ ἀποκρινομένῳ δόξειεν, ὥστ' ἔσον-
-Z//169b/33	ται συλλογισμοὶ ψευδεῖς διὰ τούτων ἢ πάντων ἢ ἐνίων· ὃ 
-Z//169b/34	γὰρ μὴ ἐρωτηθεὶς οἴεται δεδωκέναι, κἂν ἐρωτηθεὶς θείη. πλὴν 
-Z//169b/35	ἐπί γέ τινων ἅμα συμβαίνει προσερωτᾶν τὸ ἐνδεὲς καὶ τὸ 
-Z//169b/36	ψεῦδος ἐμφανίζειν, οἷον ἐν τοῖς παρὰ τὴν λέξιν καὶ τὸν σολοι-
-Z//169b/37	κισμόν. εἰ οὖν οἱ παραλογισμοὶ τῆς ἀντιφάσεως παρὰ 
-Z//169b/38	τὸν φαινόμενον ἔλεγχόν εἰσι, δῆλον ὅτι παρὰ τοσαῦτα ἂν 
-Z//169b/39	καὶ τῶν ψευδῶν εἴησαν συλλογισμοὶ παρ' ὅσα καὶ ὁ φαι-
-Z//169b/40	νόμενος ἔλεγχος. ὁ δὲ φαινόμενος παρὰ τὰ μόρια τοῦ ἀλη- 
-Z//170a/1	θινοῦ· ἑκάστου γὰρ ἐκλείποντος φανείη ἂν ἔλεγχος, οἷον ὁ 
-Z//170a/2	παρὰ τὸ μὴ συμβαῖνον διὰ τὸν λόγον (ὁ εἰς τὸ ἀδύνατον), 
-Z//170a/3	καὶ ὁ τὰς δύο ἐρωτήσεις μίαν ποιῶν παρὰ τὴν πρότασιν, καὶ 
-Z//170a/4	ἀντὶ τοῦ καθ' αὑτὸ ὁ παρὰ τὸ συμβεβηκός, καὶ τὸ τούτου 
-Z//170a/5	μόριον, ὁ παρὰ τὸ ἑπόμενον· ἔτι τὸ μὴ ἐπὶ τοῦ πράγματος 
-Z//170a/6	ἀλλ' ἐπὶ τοῦ λόγου συμβαίνειν· εἶτ', ἀντὶ τοῦ καθόλου τὴν ἀντί-
-Z//170a/7	φασιν καὶ κατὰ ταὐτὸ καὶ πρὸς ταὐτὸ καὶ ὡσαύτως, παρὰ 
-Z//170a/8	τὸ ἐπί τι, ἢ παρ' ἕκαστον τούτων· ἔτι παρὰ τὸ “μὴ ἐναριθμου-
-Z//170a/9	μένου τοῦ ἐν ἀρχῇ” 〈τὸ〉 τὸ ἐν ἀρχῇ λαμβάνειν. ὥστ' ἔχοι-
-Z//170a/10	μεν ἂν παρ' ὅσα γίνονται οἱ παραλογισμοί· παρὰ πλείω μὲν 
-Z//170a/11	γὰρ οὐκ ἂν εἶεν, παρὰ δὲ τὰ εἰρημένα ἔσονται πάντες. 
-Z//170a/12	  Ἔστι δ' ὁ σοφιστικὸς ἔλεγχος οὐχ ἁπλῶς ἔλεγχος 
-Z//170a/13	ἀλλὰ πρός τινα· καὶ ὁ συλλογισμὸς ὡσαύτως. ἂν μὲν 
-Z//170a/14	γὰρ μὴ λάβῃ ὅ τε παρὰ τὸ ὁμώνυμον ἓν σημαίνειν καὶ ὁ 
-Z//170a/15	παρὰ τὴν ὁμοιοσχημοσύνην τὸ μόνον τόδε, καὶ οἱ ἄλλοι 
-Z//170a/16	ὡσαύτως, οὔτ' ἔλεγχοι οὔτε συλλογισμοὶ ἔσονται, οὔθ' ἁπλῶς 
-Z//170a/17	οὔτε πρὸς τὸν ἐρωτώμενον. ἐὰν δὲ λάβωσι, πρὸς μὲν τὸν 
-Z//170a/18	ἐρωτώμενον ἔσονται, ἁπλῶς δ' οὐκ ἔσονται· οὐ γὰρ ἓν σημαῖ-
-Z//170a/19	νον εἰλήφασιν ἀλλὰ φαινόμενον, καὶ παρὰ τοῦδε. 
-Z//170a/20	  Παρὰ πόσα δ' ἐλέγχονται οἱ ἐλεγχόμενοι, οὐ δεῖ πει-
-Z//170a/21	ρᾶσθαι λαμβάνειν ἄνευ τῆς τῶν ὄντων ἐπιστήμης ἁπάντων. 
-Z//170a/22	τοῦτο δ' οὐ μιᾶς ἔστι τέχνης· ἄπειροι γὰρ ἴσως αἱ ἐπιστῆμαι, 
-Z//170a/23	ὥστε δῆλον ὅτι καὶ αἱ ἀποδείξεις. ἔλεγχοι δ' εἰσὶ καὶ ἀλη-
-Z//170a/24	θεῖς· ὅσα γὰρ ἔστιν ἀποδεῖξαι, ἔστι καὶ ἐλέγξαι τὸν θέμε- 
-Z//170a/25	νον τὴν ἀντίφασιν τοῦ ἀληθοῦς· οἷον εἰ σύμμετρον τὴν διά-
-Z//170a/26	μετρον ἔθηκεν, ἐλέγξειεν ἄν τις τῇ ἀποδείξει ὅτι ἀσύμμετρος. 
-Z//170a/27	ὥστε πάντων δεήσει ἐπιστήμονας εἶναι· οἱ μὲν γὰρ ἔσονται 
-Z//170a/28	παρὰ τὰς ἐν γεωμετρίᾳ ἀρχὰς καὶ τὰ τούτων συμπερά-
-Z//170a/29	σματα, οἱ δὲ παρὰ τὰς ἐν ἰατρικῇ, οἱ δὲ παρὰ τὰς τῶν 
-Z//170a/30	ἄλλων ἐπιστημῶν. ἀλλὰ μὴν καὶ οἱ ψευδεῖς ἔλεγχοι ὁμοίως ἂν 
-Z//170a/31	εἶεν ἐν ἀπείροις· καθ' ἑκάστην γὰρ τέχνην ἔστι ψευδὴς συλλογι-
[0086]  [040]  [SE]  []

-Z//170a/32	σμός, οἷον κατὰ γεωμετρίαν ὁ γεωμετρικὸς καὶ κατὰ ἰα-
-Z//170a/33	τρικὴν ὁ ἰατρικός· λέγω δὲ τὸ κατὰ τὴν τέχνην τὸ κατὰ 
-Z//170a/34	τὰς ἐκείνης ἀρχάς. δῆλον οὖν ὅτι οὐ πάντων τῶν ἐλέγχων 
-Z//170a/35	ἀλλὰ τῶν παρὰ τὴν διαλεκτικὴν ληπτέον τοὺς τόπους· οὗτοι 
-Z//170a/36	γὰρ κοινοὶ πρὸς ἅπασαν τέχνην καὶ δύναμιν. καὶ τὸν μὲν 
-Z//170a/37	καθ' ἑκάστην ἐπιστήμην ἔλεγχον τοῦ ἐπιστήμονός ἐστι θεωρεῖν, 
-Z//170a/38	εἴ τε μὴ ὢν φαίνεται, εἴ τ' ἔστι, διὰ τί ἔστι· τὸν δ' ἐκ τῶν 
-Z//170a/39	κοινῶν καὶ ὑπὸ μηδεμίαν τέχνην τῶν διαλεκτικῶν. εἰ γὰρ 
-Z//170a/40	ἔχομεν ἐξ ὧν οἱ ἔνδοξοι συλλογισμοὶ περὶ ὁτιοῦν, ἔχομεν 
-Z//170b/1	ἐξ ὧν οἱ ἔλεγχοι· ὁ γὰρ ἔλεγχός ἐστιν ἀντιφάσεως συλ-
-Z//170b/2	λογισμός, ὥστ' ἢ εἷς ἢ δύο συλλογισμοὶ ἀντιφάσεως ἔλεγ-
-Z//170b/3	χός ἐστιν. ἔχομεν ἄρα παρ' ὁπόσα πάντες εἰσὶν οἱ τοιοῦτοι. 
-Z//170b/4	εἰ δὲ τοῦτ' ἔχομεν, καὶ τὰς λύσεις ἔχομεν· αἱ γὰρ τούτων 
-Z//170b/5	ἐνστάσεις λύσεις εἰσίν. ἔχομεν δέ, παρ' ὁπόσα γίνονται, 
-Z//170b/6	καὶ τοὺς φαινομένους, φαινομένους δὲ οὐχ ὁτῳοῦν ἀλλὰ τοῖς 
-Z//170b/7	τοιοῖσδε· ἀόριστα γάρ ἐστιν ἐάν τις σκοπῇ παρ' ὁπόσα φαί-
-Z//170b/8	νονται τοῖς τυχοῦσιν. ὥστε φανερὸν ὅτι τοῦ διαλεκτικοῦ ἐστι τὸ 
-Z//170b/9	δύνασθαι λαβεῖν παρ' ὅσα γίνεται διὰ τῶν κοινῶν ἢ ὢν ἔλεγ-
-Z//170b/10	χος ἢ φαινόμενος ἔλεγχος, καὶ ἢ διαλεκτικὸς ἢ φαινόμε-
-Z//170b/11	νος διαλεκτικὸς ἢ πειραστικός.  
-Z//170b/12	  Οὐκ ἔστι δὲ διαφορὰ τῶν λόγων ἣν λέγουσί τινες, 
-Z//170b/13	τὸ εἶναι τοὺς μὲν πρὸς τοὔνομα λόγους, ἑτέρους δὲ πρὸς τὴν 
-Z//170b/14	διάνοιαν· ἄτοπον γὰρ τὸ ὑπολαμβάνειν ἄλλους μὲν εἶναι 
-Z//170b/15	πρὸς τοὔνομα λόγους, ἑτέρους δὲ πρὸς τὴν διάνοιαν, ἀλλ' οὐ 
-Z//170b/16	τοὺς αὐτούς. τί γάρ ἐστι τὸ μὴ πρὸς τὴν διάνοιαν ἀλλ' ἢ 
-Z//170b/17	ὅταν μὴ χρῆται τῷ ὀνόματι ἐφ' ᾧ οἰόμενος ἐρωτᾶσθαι 
-Z//170b/18	ὁ ἐρωτώμενος ἔδωκεν; τὸ δ' αὐτὸ τοῦτό ἐστι καὶ πρὸς τοὔνομα· 
-Z//170b/19	τὸ δὲ πρὸς τὴν διάνοιαν, ὅταν ἐφ' ᾧ ἔδωκεν διανοηθείς. εἰ 
-Z//170b/20	δή τινες πλείω σημαίνοντος τοῦ ὀνόματος οἴοιντο ἓν σημαίνειν— 
-Z//170b/21	καὶ ὁ ἐρωτῶν καὶ ὁ ἐρωτώμενος (οἷον ἴσως τὸ ὂν ἢ τὸ ἓν 
-Z//170b/22	πολλὰ σημαίνει, ἀλλὰ καὶ ὁ ἀποκρινόμενος καὶ ὁ ἐρωτῶν 
-Z//170b/23	[Ζήνων] ἓν οἰόμενοι εἶναι εἰρήκασι, καὶ ἔστιν ὁ λόγος ὅτι ἓν 
-Z//170b/24	πάντα), 〈ἆρ'〉 οὗτος πρὸς τοὔνομα ἔσται ἢ πρὸς τὴν διάνοιαν τοῦ 
-Z//170b/25	ἐρωτωμένου διειλεγμένος; εἰ δέ γέ τις πολλὰ οἴεται σημαίνειν, 
-Z//170b/26	δῆλον ὅτι οὐ πρὸς τὴν διάνοιαν. πρῶτον μὲν γὰρ περὶ τοὺς 
-Z//170b/27	τοιούτους ἐστὶ λόγους τὸ πρὸς τοὔνομα καὶ πρὸς τὴν διάνοιαν 
-Z//170b/28	ὅσοι πλείω σημαίνουσιν, εἶτα περὶ ὁντινοῦν ἐστιν· οὐ γὰρ ἐν τῷ 
-Z//170b/29	λόγῳ ἐστὶ τὸ πρὸς τὴν διάνοιαν εἶναι, ἀλλ' ἐν τῷ τὸν ἀπο-
-Z//170b/30	κρινόμενον ἔχειν πως πρὸς τὰ δεδομένα. εἶτα πρὸς τοὔνομα 
-Z//170b/31	πάντας ἐνδέχεται αὐτοὺς εἶναι· τὸ γὰρ πρὸς τοὔνομα τὸ μὴ πρὸς 
-Z//170b/32	τὴν διάνοιαν εἶναί ἐστιν ἐνταῦθα. εἰ γὰρ μὴ πάντες, ἔσονταί 
-Z//170b/33	τινες ἕτεροι οὔτε πρὸς τοὔνομα οὔτε πρὸς τὴν διάνοιαν· οἱ δέ φασι 
-Z//170b/34	πάντας, καὶ διαιροῦνται ἢ πρὸς τοὔνομα ἢ πρὸς τὴν διάνοιαν 
-Z//170b/35	εἶναι πάντας, ἄλλους δ' οὔ. ἀλλὰ μὴν ὅσοι συλλογισμοί εἰσι 
-Z//170b/36	παρὰ τὸ πλεοναχῶς, τούτων εἰσί τινες οἱ παρὰ τοὔνομα. ἀτό- 
-Z//170b/37	πως μὲν γὰρ καὶ εἴρηται τὸ παρὰ τοὔνομα φάναι πάντας 
-Z//170b/38	τοὺς παρὰ τὴν λέξιν· ἀλλ' οὖν εἰσί τινες παραλογισμοὶ οὐ τῷ 
-Z//170b/39	τὸν ἀποκρινόμενον πρὸς τούτους ἔχειν πως, ἀλλὰ τῷ τοιονδὶ 
-Z//170b/40	ἐρώτημα τὸν λόγον αὐτὸν ἔχειν ὃ πλείω σημαίνει. 
-Z//171a/1	  Ὅλως τε ἄτοπον τὸ περὶ ἐλέγχου διαλέγεσθαι ἀλλὰ 
-Z//171a/2	μὴ πρότερον περὶ συλλογισμοῦ· ὁ γὰρ ἔλεγχος συλλογι-
-Z//171a/3	σμός ἐστιν, ὥστε χρὴ καὶ περὶ συλλογισμοῦ πρότερον ἢ περὶ 
-Z//171a/4	ψευδοῦς ἐλέγχου· ἔστι γὰρ ὁ τοιοῦτος ἔλεγχος φαινόμενος 
-Z//171a/5	συλλογισμὸς ἀντιφάσεως. διὸ ἢ ἐν τῷ συλλογισμῷ ἔσται 
-Z//171a/6	τὸ αἴτιον ἢ ἐν τῇ ἀντιφάσει (προσκεῖσθαι γὰρ δεῖ τὴν ἀντί-
-Z//171a/7	φασιν), ὁτὲ δ' ἐν ἀμφοῖν, ἂν ᾖ φαινόμενος ἔλεγχος. ἔστι 
-Z//171a/8	δὲ ὁ μὲν τοῦ “σιγῶντα λέγειν” ἐν τῇ ἀντιφάσει, οὐκ ἐν τῷ συλ-
-Z//171a/9	λογισμῷ, ὁ δὲ “ἃ μὴ ἔχοι τις, δοίη ἄν” ἐν ἀμφοῖν, ὁ δὲ 
-Z//171a/10	ὅτι ἡ Ὁμήρου ποίησις σχῆμα διὰ τοῦ “κύκλος” ἐν τῷ συλ-
-Z//171a/11	λογισμῷ. ὁ δ' ἐν μηδετέρῳ ἀληθὴς συλλογισμός. 
-Z//171a/12	  Ἀλλὰ δή, ὅθεν ὁ λόγος ἦλθε, πότερον οἱ ἐν τοῖς μα-
-Z//171a/13	θήμασι λόγοι πρὸς τὴν διάνοιάν εἰσιν ἢ οὔ; καὶ εἴ τινι δοκεῖ 
-Z//171a/14	πολλὰ σημαίνειν τὸ τρίγωνον, καὶ ἔδωκε μὴ ὡς τοῦτο τὸ 
-Z//171a/15	σχῆμα ἐφ' οὗ συνεπεράνατο ὅτι δύο ὀρθαί, πότερον πρὸς τὴν 
-Z//171a/16	διάνοιαν οὗτος διείλεκται τὴν ἐκείνου ἢ οὔ; 
-Z//171a/17	  Ἔτι εἰ πολλὰ μὲν σημαίνει τοὔνομα, ὁ δὲ μὴ νοεῖ μηδ' 
-Z//171a/18	οἴεται, πῶς οὗτος οὐ πρὸς τὴν διάνοιαν διείλεκται; ἢ πῶς δεῖ 
-Z//171a/19	ἐρωτᾶν πλὴν διδόντα διαίρεσιν, εἴ τ' ἐρωτήσειέ τις εἰ ἔστι σι-
-Z//171a/20	γῶντα λέγειν ἢ οὔ, ἢ ἔστι μὲν ὡς οὔ, ἔστι δ' ὡς ναί, εἰ δή 
-Z//171a/21	τις δοίη μηδαμῶς, ὁ δὲ διαλεχθείη, ἆρ' οὐ πρὸς τὴν διά- 
-Z//171a/22	νοιαν διείλεκται; καίτοι ὁ λόγος δοκεῖ τῶν παρὰ τὸ ὄνομα 
-Z//171a/23	εἶναι. οὐκ ἄρα ἐστὶ γένος τι λόγων τὸ πρὸς τὴν διάνοιαν. ἀλλ' 
-Z//171a/24	οἱ μὲν πρὸς τοὔνομά εἰσι· καίτοι οὗτοι οὐ πάντες, οὐχ ὅτι οἱ 
-Z//171a/25	ἔλεγχοι ἀλλ' οὐδ' οἱ φαινόμενοι ἔλεγχοι. εἰσὶ γὰρ καὶ μὴ 
-Z//171a/26	παρὰ τὴν λέξιν φαινόμενοι ἔλεγχοι, οἷον οἱ παρὰ τὸ συμ-
-Z//171a/27	βεβηκὸς καὶ ἕτεροι. 
-Z//171a/28	  Εἰ δέ τις ἀξιοῖ διαιρεῖν, ὅτι “λέγω δὲ σιγῶντα λέγειν 
-Z//171a/29	τὰ μὲν ὡδὶ τὰ δ' ὡδί”, ἀλλὰ τοῦτό γ' ἐστὶ πρῶτον μὲν ἄτο-
-Z//171a/30	πον, τὸ ἀξιοῦν· ἐνίοτε γὰρ οὐ δοκεῖ τὸ ἐρωτώμενον πολλα-
-Z//171a/31	χῶς ἔχειν, ἀδύνατον δὲ διαιρεῖν ὃ μὴ οἴεται. ἔπειτα τὸ 
-Z//171a/32	διδάσκειν τί ἄλλο ἔσται; φανερὸν γὰρ ποιήσει ὡς ἔχει τῷ 
-Z//171a/33	μήτ' ἐσκεμμένῳ μήτ' εἰδότι μήθ' ὑπολαμβάνοντι ὅτι ἄλ-
-Z//171a/34	λως λέγεται· ἐπεὶ καὶ ἐν τοῖς διπλοῖς τί κωλύει τοῦτο 
-Z//171a/35	παθεῖν; “ἆρα ἴσαι αἱ μονάδες ταῖς δυάσιν ἐν τοῖς τέτταρσιν; 
-Z//171a/36	εἰσὶ δὲ [δυάδες] αἱ μὲν ὡδὶ ἐνοῦσαι αἱ δὲ ὡδί.” καὶ “ἆρα τῶν 
-Z//171a/37	ἐναντίων μία ἐπιστήμη ἢ οὔ; ἔστι δ' ἐναντία τὰ μὲν γνωστὰ 
-Z//171a/38	τὰ δ' ἄγνωστα”. ὥστ' ἔοικεν ἀγνοεῖν ὁ τοῦτο ἀξιῶν ὅτι ἕτερον 
-Z//171b/1	τὸ διδάσκειν τοῦ διαλέγεσθαι, καὶ ὅτι δεῖ τὸν μὲν διδάσκοντα 
-Z//171b/2	μὴ ἐρωτᾶν ἀλλ' αὐτὸν δῆλα ποιεῖν, τὸν δ' ἐρωτᾶν. 
-Z//171b/3	  Ἔτι τὸ φάναι ἢ ἀποφάναι ἀξιοῦν οὐ δεικνύντος ἐστὶν 
-Z//171b/4	ἀλλὰ πεῖραν λαμβάνοντος· ἡ γὰρ πειραστική ἐστι διαλεκτι-
-Z//171b/5	κή τις καὶ θεωρεῖ οὐ τὸν εἰδότα ἀλλὰ τὸν ἀγνοοῦντα καὶ 
-Z//171b/6	προσποιούμενον. ὁ μὲν οὖν κατὰ τὸ πρᾶγμα θεωρῶν τὰ κοινὰ 
-Z//171b/7	διαλεκτικός, ὁ δὲ τοῦτο φαινομένως ποιῶν σοφιστικός, καὶ  
-Z//171b/8	συλλογισμὸς ἐριστικὸς καὶ σοφιστικός ἐστιν εἷς μὲν ὁ φαι-
-Z//171b/9	νόμενος συλλογιστικὸς περὶ ὧν ἡ διαλεκτικὴ πειραστική ἐστι, 
-Z//171b/10	κἂν ἀληθὲς τὸ συμπέρασμα ᾖ (τοῦ γὰρ διὰ τί ἀπατητικός 
-Z//171b/11	ἐστι), καὶ ὅσοι μὴ ὄντες κατὰ τὴν ἑκάστου μέθοδον παρα-
-Z//171b/12	λογισμοὶ δοκοῦσιν εἶναι κατὰ τὴν τέχνην. τὰ γὰρ ψευδο-
-Z//171b/13	γραφήματα οὐκ ἐριστικά (κατὰ γὰρ τὰ ὑπὸ τὴν τέχνην οἱ 
-Z//171b/14	παραλογισμοί), οὐδέ γ' εἴ τί ἐστι ψευδογράφημα περὶ ἀλη-
-Z//171b/15	θές, οἷον τὸ Ἱπποκράτους ἢ ὁ τετραγωνισμὸς ὁ διὰ τῶν μη-
-Z//171b/16	νίσκων. ἀλλ' ὡς Βρύσων ἐτετραγώνιζε τὸν κύκλον, εἰ καὶ τε-
-Z//171b/17	τραγωνίζεται ὁ κύκλος, ἀλλ' ὅτι οὐ κατὰ τὸ πρᾶγμα, διὰ 
-Z//171b/18	τοῦτο σοφιστικός. ὥστε ὅ τε περὶ τῶνδε φαινόμενος συλ-
-Z//171b/19	λογισμὸς ἐριστικὸς λόγος, καὶ ὁ κατὰ τὸ πρᾶγμα φαινόμε-
-Z//171b/20	νος συλλογισμός, κἂν ᾖ συλλογισμός, ἐριστικὸς λόγος· φαι-
-Z//171b/21	νόμενος γάρ ἐστι κατὰ τὸ πρᾶγμα, ὥστ' ἀπατητικὸς καὶ 
-Z//171b/22	ἄδικος. ὥσπερ γὰρ ἡ ἐν ἀγῶνι ἀδικία εἶδός τι ἔχει καὶ ἔστιν 
-Z//171b/23	ἀδικομαχία τις, οὕτως ἐν ἀντιλογίᾳ ἀδικομαχία ἡ ἐριστική 
-Z//171b/24	ἐστιν· ἐκεῖ τε γὰρ οἱ πάντως νικᾶν προαιρούμενοι πάντων ἅπτον-
-Z//171b/25	ται, καὶ ἐνταῦθα οἱ ἐριστικοί. οἱ μὲν οὖν τῆς νίκης αὐτῆς 
-Z//171b/26	χάριν τοιοῦτοι ἐριστικοὶ ἄνθρωποι καὶ φιλέριδες δοκοῦσιν εἶναι, 
-Z//171b/27	οἱ δὲ δόξης χάριν τῆς εἰς χρηματισμὸν σοφιστικοί· ἡ γὰρ 
-Z//171b/28	σοφιστική ἐστιν, ὥσπερ εἴπομεν, χρηματιστική τις ἀπὸ σο-
-Z//171b/29	φίας φαινομένης· διὸ φαινομένης ἀποδείξεως ἐφίενται, καὶ 
[0086]  [040]  [SE]  []

-Z//171b/30	τῶν λόγων τῶν αὐτῶν μὲν [εἴσιν] οἱ φιλέριδες καὶ οἱ σοφισταί, 
-Z//171b/31	ἀλλ' οὐ τῶν αὐτῶν ἕνεκεν, καὶ λόγος ὁ αὐτὸς μὲν ἔσται σο-
-Z//171b/32	φιστικὸς καὶ ἐριστικός, ἀλλ' οὐ κατὰ ταὐτόν, ἀλλ' ᾗ μὲν νίκης  
-Z//171b/33	φαινομένης 〈ἕνεκα〉, ἐριστικός, ᾗ δὲ σοφίας, σοφιστικός· καὶ γὰρ 
-Z//171b/34	ἡ σοφιστική ἐστι φαινομένη σοφία τις ἀλλ' οὐκ οὖσα. ὁ δ' 
-Z//171b/35	ἐριστικός ἐστί πως οὕτως ἔχων πρὸς τὸν διαλεκτικὸν ὡς ὁ ψευδο-
-Z//171b/36	γράφος πρὸς τὸν γεωμετρικόν· ἐκ γὰρ τῶν αὐτῶν τῷ δια-
-Z//171b/37	λεκτικῷ παραλογίζεται, καὶ ὁ ψευδογράφος τῷ γεωμέτρῃ. 
-Z//171b/38	ἀλλ' ὁ μὲν οὐκ ἐριστικός, ὅτι ἐκ τῶν ἀρχῶν καὶ συμπερα-
-Z//172a/1	σμάτων τῶν ὑπὸ τὴν τέχνην ψευδογραφεῖ· ὁ δ' ὑπὸ τὴν δια-
-Z//172a/2	λεκτικὴν περὶ τἆλλα ὅτι ἐριστικὸς ἔσται δῆλον. οἷον ὁ 
-Z//172a/3	τετραγωνισμὸς ὁ μὲν διὰ τῶν μηνίσκων οὐκ ἐριστικός, ὁ δὲ 
-Z//172a/4	Βρύσωνος ἐριστικός· καὶ τὸν μὲν οὐκ ἔστι μετενεγκεῖν ἀλλ' ἢ 
-Z//172a/5	πρὸς γεωμετρίαν μόνον, διὰ τὸ ἐκ τῶν ἰδίων εἶναι ἀρχῶν, τὸν 
-Z//172a/6	δὲ πρὸς πολλούς, ὅσοι μὴ ἴσασι τὸ δυνατὸν ἐν ἑκάστῳ καὶ 
-Z//172a/7	τὸ ἀδύνατον· ἁρμόσει γάρ. ἢ ὡς Ἀντιφῶν ἐτετραγώνιζεν. 
-Z//172a/8	ἢ εἴ τις μὴ φαίη βέλτιον εἶναι ἀπὸ δείπνου περιπατεῖν διὰ 
-Z//172a/9	τὸν Ζήνωνος λόγον, οὐκ ἰατρικός· κοινὸς γάρ. εἰ μὲν οὖν πάντῃ 
-Z//172a/10	ὁμοίως εἶχεν ὁ ἐριστικὸς πρὸς τὸν διαλεκτικὸν τῷ ψευδογράφῳ 
-Z//172a/11	πρὸς τὸν γεωμέτρην, οὐκ ἂν ἦν περὶ ἐκείνων ἐριστικός· νῦν 
-Z//172a/12	δ' οὐκ ἔστιν ὁ διαλεκτικὸς περὶ γένος τι ὡρισμένον, οὐδὲ δει-
-Z//172a/13	κτικὸς οὐδενός, οὐδὲ τοιοῦτος οἷος ὁ καθόλου. οὔτε γάρ ἐστιν 
-Z//172a/14	ἅπαντα ἐν ἑνί τινι γένει, οὔτε, εἰ εἴη, οἷόν τε ὑπὸ τὰς αὐτὰς 
-Z//172a/15	ἀρχὰς εἶναι τὰ ὄντα. ὥστ' οὐδεμία τέχνη τῶν δεικνυουσῶν 
-Z//172a/16	τινα φύσιν ἐρωτητική ἐστιν· οὐ γὰρ ἔξεστιν ὁποτερονοῦν τῶν μο-
-Z//172a/17	ρίων δοῦναι· συλλογισμὸς γὰρ οὐ γίνεται ἐξ ἀμφοῖν. ἡ δὲ 
-Z//172a/18	διαλεκτικὴ ἐρωτητική ἐστιν, εἰ δ' ἐδείκνυεν, εἰ καὶ μὴ πάν- 
-Z//172a/19	τα, ἀλλὰ τά γε πρῶτα καὶ τὰς οἰκείας ἀρχὰς οὐκ ἂν 
-Z//172a/20	ἠρώτα· μὴ διδόντος γὰρ οὐκ ἂν ἔτι εἶχεν ἐξ ὧν ἔτι δια-
-Z//172a/21	λέξεται πρὸς τὴν ἔνστασιν. ἡ δ' αὐτὴ καὶ πειραστική· οὐδὲ γὰρ 
-Z//172a/22	ἡ πειραστικὴ τοιαύτη ἐστὶν οἵα ἡ γεωμετρία, ἀλλ' ἣν ἂν 
-Z//172a/23	ἔχοι καὶ μὴ εἰδώς τις. ἔξεστι γὰρ πεῖραν λαβεῖν καὶ τὸν 
-Z//172a/24	μὴ εἰδότα τὸ πρᾶγμα τοῦ μὴ εἰδότος, εἴπερ καὶ δίδωσιν, 
-Z//172a/25	οὐκ ἐξ ὧν οἶδεν οὐδ' ἐκ τῶν ἰδίων ἀλλ' ἐκ τῶν ἑπομένων, 
-Z//172a/26	ὅσα τοιαῦτά ἐστιν ἃ εἰδότα μὲν οὐδὲν κωλύει μὴ εἰδέναι 
-Z//172a/27	τὴν τέχνην, μὴ εἰδότα δ' ἀνάγκη ἀγνοεῖν. (ὥστε φανερὸν ὅτι 
-Z//172a/28	οὐδενὸς ὡρισμένου ἡ πειραστικὴ ἐπιστήμη ἐστίν. διὸ καὶ περὶ 
-Z//172a/29	πάντων ἐστί· πᾶσαι γὰρ αἱ τέχναι χρῶνται καὶ κοινοῖς τι-
-Z//172a/30	σιν. διὸ πάντες καὶ οἱ ἰδιῶται τρόπον τινὰ χρῶνται τῇ δια-
-Z//172a/31	λεκτικῇ καὶ πειραστικῇ· πάντες γὰρ μέχρι τινὸς ἐπιχειροῦσιν 
-Z//172a/32	ἀνακρίνειν τοὺς ἐπαγγελλομένους.) ταῦτα δ' ἐστὶ τὰ κοινά· 
-Z//172a/33	ταῦτα γὰρ οὐδὲν ἧττον ἴσασιν αὐτοί, κἂν δοκῶσι λίαν ἔξω 
-Z//172a/34	λέγειν. ἐλέγχουσιν οὖν ἅπαντες· ἀτέχνως γὰρ μετέχουσι τούτου 
-Z//172a/35	οὗ ἐντέχνως ἡ διαλεκτική ἐστι, καὶ ὁ τέχνῃ συλλογιστικῇ 
-Z//172a/36	πειραστικὸς διαλεκτικός. ἐπεὶ δ' ἐστὶ πολλὰ μὲν ταὐτὰ 
-Z//172a/37	κατὰ πάντων, οὐ τοιαῦτα δ' ὥστε φύσιν τινὰ εἶναι καὶ γέ-
-Z//172a/38	νος ἀλλ' οἷα αἱ ἀποφάσεις, τὰ δ' οὐ τοιαῦτα ἀλλὰ ἴδια, 
-Z//172a/39	ἔστιν ἐκ τούτων περὶ ἁπάντων πεῖραν λαμβάνειν καὶ εἶναι 
-Z//172b/1	τέχνην τινά, καὶ μὴ τοιαύτην εἶναι οἷαι αἱ δεικνύουσαι. δι-
-Z//172b/2	όπερ ὁ ἐριστικὸς οὐκ ἔστιν οὕτως ἔχων πάντῃ ὡς ὁ ψευδο- 
-Z//172b/3	γράφος· οὐ γὰρ ἔσται παραλογιστικὸς ἐξ ὡρισμένου τινὸς γένους 
-Z//172b/4	ἀρχῶν, ἀλλὰ περὶ πᾶν γένος ἔσται ὁ ἐριστικός. 
-Z//172b/5	  Τρόποι μὲν οὖν εἰσιν οὗτοι τῶν σοφιστικῶν ἐλέγχων. ὅτι 
-Z//172b/6	δ' ἐστὶ τοῦ διαλεκτικοῦ τὸ θεωρῆσαι περὶ τούτων καὶ δύνασθαι 
-Z//172b/7	ταῦτα ποιεῖν, οὐ χαλεπὸν ἰδεῖν· ἡ γὰρ περὶ τὰς προτάσεις 
-Z//172b/8	μέθοδος ἅπασαν ἔχει ταύτην τὴν θεωρίαν. 
-Z//172b/9	  Καὶ περὶ μὲν τῶν ἐλέγχων εἴρηται τῶν φαινομένων. 
-Z//172b/10	περὶ δὲ τοῦ ψευδόμενόν τι δεῖξαι καὶ τὸν λόγον εἰς ἄδοξόν τι 
-Z//172b/11	ἀγαγεῖν (τοῦτο γὰρ ἦν δεύτερον τῆς σοφιστικῆς προαιρέσεως)— 
-Z//172b/12	πρῶτον μὲν οὖν ἐκ τοῦ πυνθάνεσθαί πως καὶ διὰ τῆς ἐρωτή-
-Z//172b/13	σεως συμβαίνει μάλιστα. τὸ γὰρ [πρὸς] μηδὲν ὁρίσαντα κεί-
-Z//172b/14	μενον ἐρωτᾶν θηρευτικόν ἐστι τούτων· εἰκῇ γὰρ λέγοντες ἁμαρ-
-Z//172b/15	τάνουσι μᾶλλον· εἰκῇ δὲ λέγουσιν ὅταν μηδὲν ἔχωσι προ-
-Z//172b/16	κείμενον. τό τε ἐρωτᾶν πολλά, κἂν ὡρισμένον ᾖ πρὸς ὃ δια-
-Z//172b/17	λέγεται, καὶ τὸ τὰ δοκοῦντα λέγειν ἀξιοῦν, ποιεῖ τιν' εὐπορίαν 
-Z//172b/18	τοῦ εἰς ἄδοξον ἀγαγεῖν ἢ ψεῦδος, ἐάν τε ἐρωτώμενος φῇ ἢ 
-Z//172b/19	ἀποφῇ τούτων τι, ἄγει πρὸς ἃ ἐπιχειρήματος εὐπορεῖ. δύ-
-Z//172b/20	νανται δὲ νῦν ἧττον κακουργεῖν διὰ τούτων ἢ πρότερον· ἀπ-
-Z//172b/21	αιτοῦνται γὰρ τί τοῦτο πρὸς τὸ ἐν ἀρχῇ. στοιχεῖον δὲ τοῦ τυχεῖν 
-Z//172b/22	ἢ ψεύδους τινὸς ἢ ἀδόξου τὸ μηδεμίαν εὐθὺς ἐρωτᾶν θέσιν, 
-Z//172b/23	ἀλλὰ φάσκειν ἐρωτᾶν μαθεῖν βουλόμενον· χώραν γὰρ ἐπι-
-Z//172b/24	χειρήματος ἡ σκῆψις ποιεῖ. 
-Z//172b/25	  Πρὸς δὲ τὸ ψευδόμενον δεῖξαι ἴδιος τόπος ὁ σοφιστι- 
-Z//172b/26	κός, τὸ ἄγειν πρὸς τοιαῦτα πρὸς ἃ εὐπορεῖ λόγων. ἔστι δὲ 
-Z//172b/27	καὶ καλῶς καὶ μὴ καλῶς τοῦτο ποιεῖν, καθάπερ ἐλέχθη 
-Z//172b/28	πρότερον. 
-Z//172b/29	  Πάλιν πρὸς τὸ παράδοξα λέγειν σκοπεῖν ἐκ τίνος γέ-
-Z//172b/30	νους ὁ διαλεγόμενος, εἶτ' ἐπερωτᾶν ὃ τοῖς πολλοῖς οὗτοι λέ-
-Z//172b/31	γουσι παράδοξον· ἔστι γὰρ ἑκάστοις τι τοιοῦτον. στοιχεῖον δὲ 
-Z//172b/32	τούτων τὸ τὰς ἑκάστων εἰληφέναι θέσεις ἐν ταῖς προτάσεσιν. 
-Z//172b/33	λύσις δὲ καὶ τούτων ἡ προσήκουσα φέρεται τῷ ἐμφανίζειν ὅτι 
-Z//172b/34	οὐ διὰ τὸν λόγον συμβαίνει τὸ ἄδοξον· ἀεὶ δὲ τοῦτο καὶ βού-
-Z//172b/35	λεται ὁ ἀγωνιζόμενος. 
-Z//172b/36	  Ἔτι δ' ἐκ τῶν βουλήσεων καὶ τῶν φανερῶν δοξῶν. οὐ 
-Z//172b/37	γὰρ ταὐτὰ βούλονταί τε καὶ φασίν, ἀλλὰ λέγουσι μὲν τοὺς 
-Z//172b/38	εὐσχημονεστάτους τῶν λόγων, βούλονται δὲ τὰ φαινόμενα 
-Z//172b/39	λυσιτελεῖν· οἷον τεθνάναι καλῶς μᾶλλον ἢ ζῆν ἡδέως φασὶ 
-Z//173a/1	δεῖν, καὶ πένεσθαι δικαίως μᾶλλον ἢ πλουτεῖν αἰσχρῶς, βού-
-Z//173a/2	λονται δὲ τἀναντία. τὸν μὲν οὖν λέγοντα κατὰ τὰς βουλήσεις 
-Z//173a/3	εἰς τὰς φανερὰς δόξας ἀκτέον, τὸν δὲ κατὰ ταύτας εἰς τὰς 
-Z//173a/4	ἀποκεκρυμμένας· ἀμφοτέρως γὰρ ἀναγκαῖον παράδοξα λέ-
-Z//173a/5	γειν· ἢ γὰρ πρὸς τὰς φανερὰς ἢ πρὸς τὰς ἀφανεῖς δόξας 
-Z//173a/6	ἐροῦσιν ἐναντία. 
-Z//173a/7	  Πλεῖστος δὲ τόπος ἐστὶ τοῦ ποιεῖν παράδοξα λέγειν, ὥσ-
-Z//173a/8	περ καὶ ὁ Καλλικλῆς ἐν τῷ Γοργίᾳ γέγραπται λέγων, καὶ 
-Z//173a/9	οἱ ἀρχαῖοι δὲ πάντες ᾤοντο συμβαίνειν, παρὰ τὸ κατὰ φύ-
-Z//173a/10	σιν καὶ κατὰ τὸν νόμον· ἐναντία γὰρ εἶναι φύσιν καὶ νόμον, 
-Z//173a/11	καὶ τὴν δικαιοσύνην κατὰ νόμον μὲν εἶναι καλόν, κατὰ φύ-
-Z//173a/12	σιν δ' οὐ καλόν. δεῖ οὖν πρὸς μὲν τὸν εἰπόντα κατὰ φύσιν 
-Z//173a/13	κατὰ νόμον ἀπαντᾶν, πρὸς δὲ τὸν κατὰ νόμον ἐπὶ τὴν φύ- 
-Z//173a/14	σιν ἄγειν· ἀμφοτέρως γὰρ συμβαίνει λέγειν παράδοξα. ἦν δὲ 
-Z//173a/15	τὸ μὲν κατὰ φύσιν αὐτοῖς τὸ ἀληθές, τὸ δὲ κατὰ νόμον 
-Z//173a/16	τὸ τοῖς πολλοῖς δοκοῦν. ὥστε δῆλον ὅτι κἀκεῖνοι, καθάπερ 
-Z//173a/17	καὶ οἱ νῦν, ἢ ἐλέγξαι ἢ παράδοξα λέγειν τὸν ἀποκρινόμενον 
-Z//173a/18	ἐπεχείρουν ποιεῖν. 
-Z//173a/19	  Ἔνια δὲ τῶν ἐρωτημάτων ἔχει τὸ ἀμφοτέρως ἄδοξον εἶ-
-Z//173a/20	ναι τὴν ἀπόκρισιν, οἷον πότερον τοῖς σοφοῖς ἢ τῷ πατρὶ δεῖ 
-Z//173a/21	πείθεσθαι, καὶ τὰ συμφέροντα πράττειν ἢ τὰ δίκαια, καὶ 
-Z//173a/22	ἀδικεῖσθαι αἱρετώτερον ἢ βλάπτειν. δεῖ δ' ἄγειν εἰς τὰ τοῖς 
-Z//173a/23	πολλοῖς καὶ 〈τὰ〉 τοῖς σοφοῖς ἐναντία—ἐὰν μὲν λέγῃ τις ὡς οἱ 
-Z//173a/24	περὶ τοὺς λόγους, εἰς τὰ τοῖς πολλοῖς, ἐὰν δ' ὡς οἱ πολλοί, 
-Z//173a/25	ἐπὶ τὰ τοῖς σοφοῖς. φασὶ γὰρ οἱ μὲν ἐξ ἀνάγκης τὸν εὐ-
-Z//173a/26	δαίμονα δίκαιον εἶναι· τοῖς δὲ πολλοῖς ἄδοξον τὸ βασιλέα 
-Z//173a/27	μὴ εὐδαιμονεῖν. ἔστι δὲ τὸ εἰς τὰ οὕτως ἄδοξα ἄγειν τὸ 
-Z//173a/28	αὐτὸ τῷ εἰς τὴν κατὰ φύσιν καὶ κατὰ νόμον ὑπεναντίωσιν 
-Z//173a/29	ἄγειν· ὁ μὲν γὰρ νόμος δόξα τῶν πολλῶν, οἱ δὲ σοφοὶ 
-Z//173a/30	κατὰ φύσιν καὶ κατ' ἀλήθειαν λέγουσιν. 
-Z//173a/31	  Καὶ τὰ μὲν παράδοξα ἐκ τούτων δεῖ ζητεῖν τῶν τόπων· 
-Z//173a/32	περὶ δὲ τοῦ ποιῆσαι ἀδολεσχεῖν, ὃ μὲν λέγομεν τὸ ἀδολε-
[0086]  [040]  [SE]  []

-Z//173a/33	σχεῖν εἰρήκαμεν ἤδη· πάντες δὲ οἱ τοιοίδε λόγοι τοῦτο βού-
-Z//173a/34	λονται ποιεῖν· εἰ μηδὲν διαφέρει τὸ ὄνομα ἢ τὸν λόγον εἰ-
-Z//173a/35	πεῖν, διπλάσιον δὴ καὶ διπλάσιον ἡμίσεος ταὐτό· εἰ ἄρα ἐστὶ 
-Z//173a/36	διπλάσιον ἡμίσεος διπλάσιον, ἔσται ἡμίσεος ἡμίσεος διπλάσιον. 
-Z//173a/37	καὶ πάλιν ἂν ἀντὶ τοῦ “διπλάσιον” “διπλάσιον ἡμίσεος” τεθῇ,  
-Z//173a/38	τρὶς ἔσται εἰρημένον, ἡμίσεος ἡμίσεος ἡμίσεος διπλάσιον. καὶ 
-Z//173a/39	ἆρά ἐστιν ἡ ἐπιθυμία ἡδέος; τοῦτο δ' ἐστὶν ὄρεξις ἡδέος· ἔστιν 
-Z//173a/40	ἄρα ἡ ἐπιθυμία ὄρεξις ἡδέος ἡδέος. 
-Z//173b/1	  Εἰσὶ δὲ πάντες οἱ τοιοῦτοι τῶν λόγων ἔν τε τοῖς πρός 
-Z//173b/2	τι, ὅσα μὴ μόνον τὰ γένη ἀλλὰ καὶ αὐτὰ πρός τι λέγε-
-Z//173b/3	ται καὶ πρὸς τὸ αὐτὸ καὶ ἓν ἀποδίδοται (οἷον ἥ τε ὄρεξις 
-Z//173b/4	τινὸς ὄρεξις καὶ ἡ ἐπιθυμία τινὸς ἐπιθυμία, καὶ τὸ διπλάσι-
-Z//173b/5	ον τινὸς διπλάσιον, καὶ διπλάσιον ἡμίσεος), καὶ †ὅσων ἡ οὐ-
-Z//173b/6	σία, οὐκ ὄντων πρός τι ὅλως ὧν εἰσιν ἕξεις ἢ πάθη ἤ τι τοι-
-Z//173b/7	οῦτον ἐν τῷ λόγῳ αὐτῶν προσδηλοῦται, κατηγορουμένων† ἐπὶ 
-Z//173b/8	τούτοις. οἷον τὸ περιττὸν ἀριθμὸς μέσον ἔχων· ἔστι δ' ἀρι-
-Z//173b/9	θμὸς περιττός· ἔστιν ἄρα ἀριθμὸς ἀριθμὸς μέσον ἔχων. καὶ 
-Z//173b/10	εἰ τὸ σιμὸν κοιλότης ῥινός ἐστιν, ἔστι δὲ ῥὶς σιμή, ἔστιν ἄρα 
-Z//173b/11	ῥὶς ῥὶς κοίλη. 
-Z//173b/12	  Φαίνονται δὲ ποιεῖν οὐ ποιοῦντες ἐνίοτε διὰ τὸ μὴ προσ-
-Z//173b/13	πυνθάνεσθαι εἰ σημαίνει τι καθ' αὑτὸ λεχθὲν τὸ διπλάσιον 
-Z//173b/14	ἢ οὐδέν, καὶ εἴ τι σημαίνει, πότερον τὸ αὐτὸ ἢ ἕτερον, ἀλλὰ 
-Z//173b/15	τὸ συμπέρασμα λέγειν εὐθύς. ἀλλὰ φαίνεται, διὰ τὸ τὸ 
-Z//173b/16	ὄνομα ταὐτὸ εἶναι, ταὐτὸ καὶ σημαίνειν. 
-Z//173b/17	  Σολοικισμὸς δ' οἷον μέν ἐστιν εἴρηται πρότερον· ἔστι δὲ 
-Z//173b/18	τοῦτο καὶ ποιεῖν καὶ μὴ ποιοῦντα φαίνεσθαι καὶ ποιοῦντα μὴ 
-Z//173b/19	δοκεῖν, καθάπερ, ὃ Πρωταγόρας ἔλεγεν, εἰ “ὁ μῆνις” καὶ “ὁ  
-Z//173b/20	πήληξ” ἄρρενά ἐστιν· ὁ μὲν γὰρ λέγων “οὐλομένην” σολοικίζει 
-Z//173b/21	μὲν κατ' ἐκεῖνον, οὐ φαίνεται δὲ τοῖς ἄλλοις, ὁ δὲ “οὐλόμενον” 
-Z//173b/22	φαίνεται μέν, ἀλλ' οὐ σολοικίζει. δῆλον οὖν ὅτι κἂν τέχνῃ τις 
-Z//173b/23	τοῦτο δύναιτο ποιεῖν· διὸ πολλοὶ τῶν λόγων οὐ συλλογιζόμε-
-Z//173b/24	νοι σολοικισμὸν φαίνονται συλλογίζεσθαι, καθάπερ ἐν τοῖς 
-Z//173b/25	ἐλέγχοις. 
-Z//173b/26	  Εἰσὶ δὲ πάντες σχεδὸν οἱ φαινόμενοι σολοικισμοὶ παρὰ 
-Z//173b/27	τόδε, [καὶ] ὅταν ἡ πτῶσις μήτε ἄρρεν μήτε θῆλυ δηλοῖ 
-Z//173b/28	ἀλλὰ τὸ μεταξύ. τὸ μὲν γὰρ “οὗτος” ἄρρεν σημαίνει, τὸ δ' “αὕτη” 
-Z//173b/29	θῆλυ· τὸ δὲ “τοῦτο” θέλει μὲν τὸ μεταξὺ σημαίνειν, πολλά-
-Z//173b/30	κις δὲ σημαίνει κἀκείνων ἑκάτερον, οἷον “τί τοῦτο;” “Καλλιόπη, 
-Z//173b/31	ξύλον, Κορίσκος”. τοῦ μὲν οὖν ἄρρενος καὶ τοῦ θήλεος διαφέρου-
-Z//173b/32	σιν αἱ πτώσεις ἅπασαι, τοῦ δὲ μεταξὺ αἱ μὲν αἱ δ' οὔ. δο-
-Z//173b/33	θέντος δὴ πολλάκις “τοῦτο”, συλλογίζονται ὡς εἰρημένου “τοῦ-
-Z//173b/34	τον”· ὁμοίως δὲ καὶ ἄλλην πτῶσιν ἀντ' ἄλλης. ὁ δὲ παραλογι-
-Z//173b/35	σμὸς γίνεται διὰ τὸ κοινὸν εἶναι τὸ “τοῦτο” πλειόνων πτώ-
-Z//173b/36	σεων· τὸ γὰρ “τοῦτο” σημαίνει ὁτὲ μὲν “οὗτος” ὁτὲ δὲ “τοῦτον”. 
-Z//173b/37	δεῖ δ' ἐναλλὰξ σημαίνειν μετὰ μὲν τοῦ “ἔστι” τὸ “οὗτος”, μετὰ δὲ 
-Z//173b/38	τοῦ “εἶναι” τὸ “τοῦτον”, οἷον “ἔστι Κορίσκος”, “εἶναι Κορί-
-Z//173b/39	σκον”. καὶ ἐπὶ τῶν θήλεων ὀνομάτων ὡσαύτως, καὶ ἐπὶ τῶν λεγο-
-Z//173b/40	μένων μὲν σκευῶν, ἐχόντων δὲ θηλείας ἢ ἄρρενος κλῆσιν. ὅσα γὰρ 
-Z//174a/1	εἰς τὸ ο καὶ τὸ ν τελευτᾷ, ταῦτα μόνα σκεύους ἔχει κλῆ-
-Z//174a/2	σιν, οἷον ξύλον, σχοινίον· τὰ δὲ μὴ οὕτως ἄρρενος ἢ θήλεος, 
-Z//174a/3	ὧν ἔνια φέρομεν ἐπὶ τὰ σκεύη, οἷον ἀσκὸς μὲν ἄρρεν τοὔνο-
-Z//174a/4	μα, κλίνη δὲ θῆλυ. διόπερ καὶ ἐπὶ τῶν τοιούτων ὡσαύτως 
-Z//174a/5	τὸ “ἔστι” καὶ τὸ “εἶναι” διοίσει. καὶ τρόπον τινὰ ὅμοιός ἐστιν ὁ  
-Z//174a/6	σολοικισμὸς τοῖς “παρὰ τὸ τὰ μὴ ὅμοια ὁμοίως” λεγομένοις 
-Z//174a/7	ἐλέγχοις. ὥσπερ γὰρ ἐκείνοις ἐπὶ τῶν πραγμάτων, τούτοις 
-Z//174a/8	ἐπὶ τῶν ὀνομάτων συμπίπτει σολοικίζειν· ἄνθρωπος γὰρ καὶ 
-Z//174a/9	λευκὸν καὶ πρᾶγμα καὶ ὄνομά ἐστιν. 
-Z//174a/10	  Φανερὸν οὖν ὅτι τὸν σολοικισμὸν πειρατέον ἐκ τῶν εἰρη-
-Z//174a/11	μένων πτώσεων συλλογίζεσθαι. 
-Z//174a/12	  Εἴδη μὲν οὖν ταῦτα τῶν ἀγωνιστικῶν λόγων καὶ μέρη 
-Z//174a/13	τῶν εἰδῶν καὶ τρόποι οἱ εἰρημένοι· διαφέρει δ' οὐ μικρὸν ἐὰν 
-Z//174a/14	ταχθῇ πως τὰ περὶ τὴν ἐρώτησιν πρὸς τὸ λανθάνειν, ὥσπερ 
-Z//174a/15	ἐν τοῖς διαλεκτικοῖς. ἐφεξῆς οὖν τοῖς εἰρημένοις ταῦτα πρῶ-
-Z//174a/16	τον λεκτέον. 
-Z//174a/17	  Ἔστι δὴ πρὸς τὸ ἐλέγχειν ἓν μὲν μῆκος· χαλεπὸν γὰρ 
-Z//174a/18	ἅμα πολλὰ συνορᾶν· εἰς δὲ τὸ μῆκος τοῖς προειρημένοις στοι-
-Z//174a/19	χείοις χρηστέον. ἓν δὲ τάχος· ὑστερίζοντες γὰρ ἧττον προ-
-Z//174a/20	ορῶσιν. ἔτι δ' ὀργὴ καὶ φιλονεικία· ταραττόμενοι γὰρ ἧττον 
-Z//174a/21	δύνανται φυλάττεσθαι πάντες· στοιχεῖα δὲ τῆς ὀργῆς τό τε 
-Z//174a/22	φανερὸν ἑαυτὸν ποιεῖν βουλόμενον ἀδικεῖν καὶ τὸ παράπαν 
-Z//174a/23	ἀναισχυντεῖν. ἔτι τὸ ἐναλλὰξ τὰ ἐρωτήματα τιθέναι, ἐάν 
-Z//174a/24	τε πρὸς ταὐτὸ πλείους τις ἔχῃ λόγους, ἐάν τε καὶ ὅτι οὕτως 
-Z//174a/25	καὶ ὅτι οὐχ οὕτως· ἅμα γὰρ συμβαίνει ἢ πρὸς πλείω ἢ 
-Z//174a/26	πρὸς τὰ ἐναντία ποιεῖσθαι τὴν φυλακήν. ὅλως δὲ πάντα τὰ 
-Z//174a/27	πρὸς τὴν κρύψιν λεχθέντα πρότερον χρήσιμα καὶ πρὸς τοὺς 
-Z//174a/28	ἀγωνιστικοὺς λόγους· ἡ γὰρ κρύψις ἐστὶ τοῦ λαθεῖν χάριν, τὸ 
-Z//174a/29	δὲ λαθεῖν τῆς ἀπάτης. 
-Z//174a/30	  Πρὸς δὲ τοὺς ἀνανεύοντας ἅττ' ἂν οἰηθῶσιν εἶναι πρὸς 
-Z//174a/31	τὸν λόγον, ἐξ ἀποφάσεως ἐρωτητέον ὡς τοὐναντίον βουλόμε-
-Z//174a/32	νον, ἢ καὶ ἐξ ἴσου ποιοῦντα τὴν ἐρώτησιν· ἀδήλου γὰρ ὄντος  
-Z//174a/33	τοῦ τί βούλεται λαβεῖν ἧττον δυσκολαίνουσιν. ὅταν τ' ἐπὶ τῶν 
-Z//174a/34	μερῶν διδῷ τις τὸ καθ' ἕκαστον, ἐπάγοντα τὸ καθόλου πολ-
-Z//174a/35	λάκις οὐκ ἐρωτητέον ἀλλ' ὡς δεδομένῳ χρηστέον· ἐνίοτε γὰρ 
-Z//174a/36	καὶ αὐτοὶ οἴονται δεδωκέναι καὶ τοῖς ἀκούουσι φαίνονται διὰ 
-Z//174a/37	τὴν τῆς ἐπαγωγῆς μνείαν, ὡς οὐκ ἂν ἠρωτημένα μάτην. ἐν 
-Z//174a/38	οἷς τε μὴ ὀνόματι σημαίνεται τὸ καθόλου ἀλλὰ τῇ ὁμοιό-
-Z//174a/39	τητι, χρηστέον πρὸς τὸ συμφέρον· λανθάνει γὰρ ἡ ὁμοιότης 
-Z//174a/40	πολλάκις. πρός τε τὸ λαβεῖν τὴν πρότασιν τοὐναντίον παρα-
-Z//174b/1	βάλλοντα χρὴ πυνθάνεσθαι· οἷον, εἰ δέοι λαβεῖν ὅτι δεῖ 
-Z//174b/2	πάντα τῷ πατρὶ πείθεσθαι, “πότερον ἅπαντα δεῖ πείθεσθαι 
-Z//174b/3	τοῖς γονεῦσιν ἢ πάντ' ἀπειθεῖν;” καὶ “τὸ πολλάκις πολλά, 
-Z//174b/4	πότερον πολλὰ συγχωρητέον ἢ ὀλίγα;” μᾶλλον γάρ, εἴπερ 
-Z//174b/5	ἀνάγκη, δόξειεν ἂν εἶναι πολλά· παρατιθεμένων γὰρ ἐγγὺς 
-Z//174b/6	τῶν ἐναντίων καὶ μείω καὶ μείζω φαίνεται καὶ χείρω 
-Z//174b/7	καὶ βελτίω τοῖς ἀνθρώποις. 
-Z//174b/8	  Σφόδρα δὲ καὶ πολλάκις ποιεῖ δοκεῖν ἐληλέγχθαι τὸ 
-Z//174b/9	μάλιστα σοφιστικὸν συκοφάντημα τῶν ἐρωτώντων, τὸ μηδὲν 
-Z//174b/10	συλλογισαμένους μὴ ἐρώτημα ποιεῖν τὸ τελευταῖον ἀλλὰ 
-Z//174b/11	συμπεραντικῶς εἰπεῖν, ὡς συλλελογισμένους, “οὐκ ἄρα τὸ καὶ τό”. 
-Z//174b/12	  Σοφιστικὸν δὲ καὶ τὸ κειμένου παραδόξου τὸ φαινόμενον 
-Z//174b/13	ἀξιοῦν ἀποκρίνεσθαι, προκειμένου τοῦ δοκοῦντος ἐξ ἀρχῆς, καὶ 
-Z//174b/14	τὴν ἐρώτησιν τῶν τοιούτων οὕτω ποιεῖσθαι, “πότερόν σοι δοκεῖ;” 
-Z//174b/15	ἀνάγκη γάρ, ἂν ᾖ τὸ ἐρώτημα ἐξ ὧν ὁ συλλογισμός, ἢ  
-Z//174b/16	ἔλεγχον ἢ παράδοξον γίνεσθαι, δόντος μὲν ἔλεγχον, μὴ 
-Z//174b/17	δόντος δὲ μηδὲ δοκεῖν φάσκοντος ἄδοξον, μὴ δόντος δέ, δο-
-Z//174b/18	κεῖν δ' ὁμολογοῦντος, ἐλεγχοειδές. 
-Z//174b/19	  Ἔτι καθάπερ καὶ ἐν τοῖς ῥητορικοῖς, καὶ ἐν τοῖς ἐλεγ-
-Z//174b/20	κτικοῖς ὁμοίως τὰ ἐναντιώματα θεωρητέον ἢ πρὸς τὰ ὑφ' 
-Z//174b/21	ἑαυτοῦ λεγόμενα ἢ πρὸς οὓς ὁμολογεῖ καλῶς λέγειν ἢ πράτ-
-Z//174b/22	τειν, ἔτι πρὸς τοὺς δοκοῦντας τοιούτους ἢ πρὸς τοὺς ὁμοίους, ἢ 
-Z//174b/23	πρὸς τοὺς πλείστους ἢ πρὸς πάντας. ὥσπερ τε καὶ ἀποκρινό-
-Z//174b/24	μενοι πολλάκις, ὅταν ἐλέγχωνται, ποιοῦσι διττόν, ἂν μέλ-
-Z//174b/25	λῃ συμβαίνειν ἐλεγχθήσεσθαι, καὶ ἐρωτῶντας χρηστέον ποτὲ 
-Z//174b/26	τούτῳ πρὸς τοὺς ἐνισταμένους—ἂν ὡδὶ μὲν συμβαίνῃ ὡδὶ δὲ μή, 
-Z//174b/27	ὅτι οὕτως εἴληφεν, οἷον ὁ Κλεοφῶν ποιεῖ ἐν τῷ Μανδροβούλῳ. 
-Z//174b/28	δεῖ δὲ καὶ ἀφισταμένους τοῦ λόγου τὰ λοιπὰ τῶν ἐπιχειρη-
-Z//174b/29	μάτων ἐπιτέμνειν, καὶ ἀποκρινόμενον, ἂν προαισθάνη-
-Z//174b/30	ται, προενίστασθαι καὶ προαγορεύειν. ἐπιχειρητέον δ' ἐνίοτε 
-Z//174b/31	καὶ πρὸς ἄλλα τοῦ εἰρημένου, ἐκεῖνο ἐκλαβόντας, ἐὰν μὴ 
-Z//174b/32	πρὸς τὸ κείμενον ἔχῃ τις ἐπιχειρεῖν· ὅπερ ὁ Λυκόφρων ἐποί-
[0086]  [040]  [SE]  []

-Z//174b/33	ησε προβληθέντος λύραν ἐγκωμιάζειν. πρὸς δὲ τοὺς ἀπαιτοῦν-
-Z//174b/34	τας πρὸς τί ἐπιχειρεῖ, ἐπειδὴ δοκεῖ δεῖν ἀποδιδόναι τὴν αἰ-
-Z//174b/35	τίαν, λεχθέντων δ' ἐνίων εὐφυλακτότερον (τὸ καθόλου συμ-
-Z//174b/36	βαῖνον ἐν τοῖς ἐλέγχοις), λέγειν τὴν ἀντίφασιν, ὅτι ὃ ἔφησεν 
-Z//174b/37	ἀπόφησι, ἢ ὃ ἀπέφησε φησί, ἀλλὰ μὴ ὅτι τῶν ἐναντί-
-Z//174b/38	ων ἡ αὐτὴ ἐπιστήμη ἢ οὐχ ἡ αὐτή. οὐ δεῖ δὲ τὸ συμπέρα-
-Z//174b/39	σμα προτατικῶς ἐρωτᾶν. ἔνια δ' οὐδ' ἐρωτητέον ἀλλ' ὡς 
-Z//174b/40	ὁμολογουμένοις χρηστέον.  
-Z//175a/1	  Ἐξ ὧν μὲν οὖν αἱ ἐρωτήσεις καὶ πῶς ἐρωτητέον ἐν 
-Z//175a/2	ταῖς ἀγωνιστικαῖς διατριβαῖς, εἴρηται. περὶ δὲ ἀποκρίσεως 
-Z//175a/3	καὶ πῶς χρὴ λύειν καὶ τί, καὶ πρὸς τίνα χρῆσιν οἱ τοιοῦτοι 
-Z//175a/4	τῶν λόγων ὠφέλιμοι, μετὰ ταῦτα λεκτέον. 
-Z//175a/5	  Χρήσιμοι μὲν οὖν εἰσι πρὸς μὲν φιλοσοφίαν διὰ δύο. 
-Z//175a/6	πρῶτον μὲν γὰρ ὡς ἐπὶ τὸ πολὺ γινόμενοι παρὰ τὴν λέξιν 
-Z//175a/7	ἄμεινον ἔχειν ποιοῦσι πρὸς τὸ ποσαχῶς ἕκαστον λέγεται 
-Z//175a/8	καὶ ποῖα ὁμοίως καὶ ποῖα ἑτέρως ἐπί τε τῶν πραγμάτων 
-Z//175a/9	συμβαίνει καὶ ἐπὶ τῶν ὀνομάτων. δεύτερον δὲ πρὸς τὰς 
-Z//175a/10	καθ' αὑτὸν ζητήσεις· ὁ γὰρ ὑφ' ἑτέρου ῥᾳδίως παραλογιζό-
-Z//175a/11	μενος καὶ τοῦτο μὴ διαισθανόμενος κἂν αὐτὸς ὑφ' αὑτοῦ τοῦτο 
-Z//175a/12	πάθοι πολλάκις. τρίτον δὲ καὶ τὸ λοιπὸν ἔτι πρὸς δόξαν, 
-Z//175a/13	τὸ περὶ πάντα γεγυμνάσθαι δοκεῖν καὶ μηδενὸς ἀπείρως 
-Z//175a/14	ἔχειν· τὸ γὰρ κοινωνοῦντα λόγων ψέγειν λόγους, μηδὲν ἔχον-
-Z//175a/15	τα διορίζειν περὶ τῆς φαυλότητος αὐτῶν, ὑποψίαν δίδωσι 
-Z//175a/16	τοῦ δοκεῖν δυσχεραίνειν οὐ διὰ τἀληθὲς ἀλλὰ δι' ἀπειρίαν. 
-Z//175a/17	  Ἀποκρινομένοις δὲ πῶς ἀπαντητέον πρὸς τοὺς τοιούτους 
-Z//175a/18	λόγους, φανερόν, εἴπερ ὀρθῶς εἰρήκαμεν πρότερον ἐξ ὧν εἰ-
-Z//175a/19	σιν οἱ παραλογισμοί, καὶ τὰς ἐν τῷ πυνθάνεσθαι πλεονεξί-
-Z//175a/20	ας ἱκανῶς διείλομεν. οὐ ταὐτὸ δ' ἐστὶ λαβόντα τε τὸν 
-Z//175a/21	λόγον ἰδεῖν καὶ λῦσαι τὴν μοχθηρίαν, καὶ ἐρωτώμενον ἀπαν-
-Z//175a/22	τᾶν δύνασθαι ταχέως· ὃ γὰρ ἴσμεν, πολλάκις μετατιθέ-
-Z//175a/23	μενον ἀγνοοῦμεν. ἔτι δ', ὥσπερ ἐν τοῖς ἄλλοις τὸ θᾶττον 
-Z//175a/24	καὶ τὸ βραδύτερον ἐκ τοῦ γεγυμνάσθαι γίνεται μᾶλλον, 
-Z//175a/25	οὕτω καὶ ἐπὶ τῶν λόγων ἔχει, ὥστε, ἂν δῆλον μὲν ἡμῖν ᾖ, 
-Z//175a/26	ἀμελέτητοι δ' ὦμεν, ὑστεροῦμεν τῶν καιρῶν πολλάκις. συμ-
-Z//175a/27	βαίνει δέ ποτε καθάπερ ἐν τοῖς διαγράμμασιν· καὶ γὰρ 
-Z//175a/28	ἐκεῖ ἀναλύσαντες ἐνίοτε συνθεῖναι πάλιν ἀδυνατοῦμεν· οὕτω  
-Z//175a/29	καὶ ἐν τοῖς ἐλέγχοις, εἰδότες παρ' ὃ ὁ λόγος συμβαίνει 
-Z//175a/30	συνεῖραι, διαλῦσαι τὸν λόγον ἀποροῦμεν. 
-Z//175a/31	  Πρῶτον μὲν οὖν, ὥσπερ συλλογίζεσθαί φαμεν ἐνδόξως 
-Z//175a/32	ποτὲ μᾶλλον ἢ ἀληθῶς προαιρεῖσθαι δεῖν, οὕτω καὶ λυτέον 
-Z//175a/33	ποτὲ μᾶλλον ἐνδόξως ἢ κατὰ τἀληθές. ὅλως γὰρ πρὸς 
-Z//175a/34	τοὺς ἐριστικοὺς μαχετέον οὐχ ὡς ἐλέγχοντας ἀλλ' ὡς φαινομέ-
-Z//175a/35	νους· οὐ γάρ φαμεν συλλογίζεσθαί γε αὐτούς, ὥστε πρὸς τὸ 
-Z//175a/36	μὴ δοκεῖν διορθωτέον. εἰ γάρ ἐστιν ὁ ἔλεγχος ἀντίφασις μὴ 
-Z//175a/37	ὁμώνυμος ἔκ τινων, οὐδὲν ἂν δέοι διαιρεῖσθαι πρὸς ἀμφί-
-Z//175a/38	βολα καὶ τὴν ὁμωνυμίαν (οὐ γὰρ ποιεῖ συλλογισμόν), ἀλλ' 
-Z//175a/39	οὐδενὸς ἄλλου χάριν προσδιαιρετέον ἀλλ' ἢ ὅτι τὸ συμ-
-Z//175a/40	πέρασμα φαίνεται ἐλεγχοειδές. οὔκουν τὸ ἐλεγχθῆναι ἀλλὰ τὸ 
-Z//175a/41	δοκεῖν εὐλαβητέον, ἐπεὶ τό γ' ἐρωτᾶν ἀμφίβολα καὶ τὰ 
-Z//175b/1	παρὰ τὴν ὁμωνυμίαν ὅσαι τ' ἄλλαι τοιαῦται παρακρούσεις 
-Z//175b/2	καὶ τὸν ἀληθινὸν ἔλεγχον ἀφανίζει καὶ τὸν ἐλεγχόμενον 
-Z//175b/3	καὶ μὴ ἐλεγχόμενον ἄδηλον ποιεῖ. ἐπεὶ γὰρ ἔξεστιν ἐπὶ τέ-
-Z//175b/4	λει συμπεραναμένου μὴ ὅπερ ἔφησεν ἀποφῆσαι λέγειν, ἀλλ' 〈ἢ〉 
-Z//175b/5	ὁμωνύμως, εἰ καὶ ὅτι μάλιστ' ἔτυχεν ἐπὶ ταὐτὸ φέρων, 
-Z//175b/6	ἄδηλον εἰ ἐλήλεγκται· ἄδηλον γὰρ εἰ ἀληθῆ λέγει νῦν. 
-Z//175b/7	εἰ δὲ διελὼν ἤρετο τὸ ὁμώνυμον ἢ τὸ ἀμφίβολον, οὐκ ἂν 
-Z//175b/8	ἄδηλος ἦν ὁ ἔλεγχος, ὅ τ' ἐπιζητοῦσι νῦν μὲν ἧττον πρό-
-Z//175b/9	τερον δὲ μᾶλλον οἱ ἐριστικοί, τὸ ἢ “ναί” ἢ “οὔ” ἀποκρίνεσθαι 
-Z//175b/10	τὸν ἐρωτώμενον, ἐγίνετ' ἄν. νῦν δὲ διὰ τὸ μὴ καλῶς ἐρω-
-Z//175b/11	τᾶν τοὺς πυνθανομένους ἀνάγκη προσαποκρίνεσθαί τι τὸν ἐρω-
-Z//175b/12	τώμενον, διορθοῦντα τὴν μοχθηρίαν τῆς προτάσεως· ἐπεὶ δι- 
-Z//175b/13	ελομένου γε ἱκανῶς ἢ “ναί” ἢ “οὔ” ἀνάγκη λέγειν τὸν ἀπο-
-Z//175b/14	κρινόμενον. 
-Z//175b/15	  Εἰ δέ τις ὑπολήψεται τὸν κατὰ ὁμωνυμίαν ἔλεγχον 〈ἔλεγχον〉 
-Z//175b/16	εἶναι, τρόπον τινὰ οὐκ ἔσται διαφυγεῖν τὸ ἐλέγχεσθαι τὸν 
-Z//175b/17	ἀποκρινόμενον· ἐπὶ γὰρ τῶν ὁρατῶν ἀναγκαῖον ὃ ἔφησεν 
-Z//175b/18	ἀποφῆσαι ὄνομα καὶ ὃ ἀπέφησε φῆσαι. ὡς γὰρ διορθοῦν-
-Z//175b/19	ταί τινες, οὐδὲν ὄφελος. οὐ γὰρ Κορίσκον φασὶν εἶναι μουσι-
-Z//175b/20	κὸν καὶ ἄμουσον, ἀλλὰ τοῦτον τὸν Κορίσκον μουσικὸν καὶ τοῦ-
-Z//175b/21	τον τὸν Κορίσκον ἄμουσον. ὁ γὰρ αὐτὸς ἔσται λόγος τὸ τοῦτον 
-Z//175b/22	τὸν Κορίσκον τῷ τοῦτον τὸν Κορίσκον ἄμουσον εἶναι (ἢ μουσικόν), 
-Z//175b/23	ὅπερ ἅμα φησί τε καὶ ἀπόφησιν. ἀλλ' ἴσως οὐ ταὐτὸ ση-
-Z//175b/24	μαίνει (οὐδὲ γὰρ ἐκεῖ τοὔνομα), ὥστε τί διαφέρει; εἰ δὲ τῷ 
-Z//175b/25	μὲν τὸ ἁπλῶς λέγειν Κορίσκον ἀποδώσει, τῷ δὲ προσ-
-Z//175b/26	θήσει τὸ τινὰ ἢ τόνδε, ἄτοπον· οὐδὲν γὰρ μᾶλλον θατέρῳ· 
-Z//175b/27	ὁποτέρῳ γὰρ ἂν οὐδὲν διαφέρει. 
-Z//175b/28	  Οὐ μὴν ἀλλ' ἐπειδὴ ἄδηλος μέν ἐστιν ὁ μὴ διορισά-
-Z//175b/29	μενος τὴν ἀμφιβολίαν πότερον ἐλήλεγκται ἢ οὐκ ἐλήλεγ-
-Z//175b/30	κται, δέδοται δ' ἐν τοῖς λόγοις τὸ διελεῖν, φανερὸν ὅτι τὸ 
-Z//175b/31	μὴ διορίσαντα δοῦναι τὴν ἐρώτησιν, ἀλλ' ἁπλῶς, ἁμάρτημά 
-Z//175b/32	ἐστιν, ὥστε κἂν εἰ μὴ αὐτός, ἀλλ' ὅ γε λόγος ἐληλεγμένῳ 
-Z//175b/33	ὅμοιός ἐστιν. συμβαίνει μέντοι πολλάκις ὁρῶντας τὴν ἀμφι-
-Z//175b/34	βολίαν ὀκνεῖν διαιρεῖσθαι διὰ τὴν πυκνότητα τῶν τὰ τοι-
-Z//175b/35	αῦτα προτεινόντων, ὅπως μὴ πρὸς ἅπαν δοκῶσι δυσκολαί-
-Z//175b/36	νειν· εἶτ' οὐκ ἂν οἰηθέντων παρὰ τοῦτο γενέσθαι τὸν λόγον,  
-Z//175b/37	πολλάκις ἀπήντησε παράδοξον. ὥστ' ἐπειδὴ δέδοται διαιρεῖν, 
-Z//175b/38	οὐκ ὀκνητέον, καθάπερ ἐλέχθη πρότερον. 
-Z//175b/39	  Εἰ δὲ τὰ δύο ἐρωτήματα μὴ ἓν ἐποίει τις ἐρώτημα, 
-Z//175b/40	οὐδ' ἂν ὁ παρὰ τὴν ὁμωνυμίαν καὶ τὴν ἀμφιβολίαν ἐγίνετο 
-Z//175b/41	παραλογισμός, ἀλλ' ἢ ἔλεγχος ἢ οὔ. τί γὰρ διαφέρει ἐρω-
-Z//176a/1	τῆσαι εἰ Καλλίας καὶ Θεμιστοκλῆς μουσικοί εἰσιν ἢ εἰ ἀμφο-
-Z//176a/2	τέροις ἓν ὄνομα ἦν ἑτέροις οὖσιν; εἰ γὰρ πλείω δηλοῖ ἑνός, 
-Z//176a/3	πλείω ἠρώτησεν. εἰ οὖν μὴ ὀρθὸν πρὸς δύο ἐρωτήσεις μίαν 
-Z//176a/4	ἀπόκρισιν ἀξιοῦν λαμβάνειν ἁπλῶς, φανερὸν ὅτι οὐδενὶ προσ-
-Z//176a/5	ήκει τῶν ὁμωνύμων ἀποκρίνεσθαι ἁπλῶς, οὐδ' εἰ κατὰ πάν-
-Z//176a/6	των ἀληθές, ὥσπερ ἀξιοῦσί τινες. οὐδὲν γὰρ τοῦτο διαφέρει ἢ 
-Z//176a/7	εἰ ἤρετο, Κορίσκος καὶ Καλλίας πότερον οἴκοι εἰσὶν ἢ οὐκ 
-Z//176a/8	οἴκοι, εἴτε παρόντων ἀμφοῖν εἴτε μὴ παρόντων· ἀμφοτέ-
-Z//176a/9	ρως γὰρ πλείους αἱ προτάσεις· οὐ γὰρ εἰ ἀληθὲς εἰπεῖν, διὰ 
-Z//176a/10	τοῦτο μία ἡ ἐρώτησις. ἐγχωρεῖ γὰρ καὶ μυρία ἕτερα ἐρωτη-
-Z//176a/11	θέντα ἐρωτήματα ἁπλῶς ἢ “ναί” ἢ “οὔ” ἀληθὲς εἶναι λέγειν· 
-Z//176a/12	ἀλλ' ὅμως οὐκ ἀποκριτέον μιᾷ ἀποκρίσει· ἀναιρεῖται γὰρ τὸ 
-Z//176a/13	διαλέγεσθαι. τοῦτο δ' ὅμοιον ὡς εἰ καὶ τὸ αὐτὸ ὄνομα τεθείη 
-Z//176a/14	τοῖς ἑτέροις. εἰ οὖν μὴ δεῖ πρὸς δύο ἐρωτήσεις μίαν ἀπόκρι-
-Z//176a/15	σιν διδόναι, φανερὸν ὅτι οὐδ' ἐπὶ τῶν ὁμωνύμων τὸ “ναί” ἢ “οὔ” 
-Z//176a/16	λεκτέον· οὐδὲ γὰρ ὁ εἰπὼν ἀποκέκριται, ἀλλ' εἴρηκεν. ἀλλ' 
-Z//176a/17	ἀξιοῦταί πως ἐν τοῖς διαλεγομένοις διὰ τὸ λανθάνειν τὸ 
-Z//176a/18	συμβαῖνον. 
-Z//176a/19	  Ὥσπερ οὖν εἴπομεν, ἐπειδήπερ οὐδ' ἔλεγχοί τινες ὄντες 
-Z//176a/20	δοκοῦσιν εἶναι, κατὰ τὸν αὐτὸν τρόπον καὶ λύσεις δόξουσιν  
-Z//176a/21	εἶναί τινες οὐκ οὖσαι λύσεις· ἃς δή φαμεν ἐνίοτε μᾶλλον δεῖν 
-Z//176a/22	φέρειν ἢ τὰς ἀληθεῖς ἐν τοῖς ἀγωνιστικοῖς λόγοις καὶ τῇ 
-Z//176a/23	πρὸς τὸ διττὸν ἀπαντήσει. ἀποκριτέον δ' ἐπὶ μὲν τῶν δοκούν-
-Z//176a/24	των τὸ “ἔστω” λέγοντα· καὶ γὰρ οὕτως ἥκιστα γίνοιτ' ἂν παρ-
-Z//176a/25	εξέλεγχος. ἂν δέ τι παράδοξον ἀναγκάζηται λέγειν, ἐν-
-Z//176a/26	ταῦθα μάλιστα προσθετέον τὸ δοκεῖν· οὕτω γὰρ ἂν οὔτ' ἔλεγ-
-Z//176a/27	χος οὔτε παράδοξον γίνεσθαι δόξειεν. ἐπεὶ δὲ πῶς αἰτεῖται 
-Z//176a/28	τὸ ἐν ἀρχῇ δῆλον, οἴονται δὲ πάντως ἃν ᾖ σύνεγγυς ἀν-
-Z//176a/29	αιρετέον, καὶ μὴ συγχωρητέον εἶναι ἔνια, ὡς τὸ ἐν ἀρχῇ αἰ-
-Z//176a/30	τοῦντος, ὅταν τι τοιοῦτον ἀξιοῖ τις ὃ ἀναγκαῖον μὲν συμβαί-
[0086]  [040]  [SE]  []

-Z//176a/31	νειν ἐκ τῆς θέσεως, ᾖ δὲ ψεῦδος ἢ ἄδοξον, ταὐτὸ λεκτέον· 
-Z//176a/32	τὰ γὰρ ἐξ ἀνάγκης συμβαίνοντα τῆς αὐτῆς εἶναι δοκεῖ θέ-
-Z//176a/33	σεως. ἔτι ὅταν τὸ καθόλου μὴ ὀνόματι ληφθῇ ἀλλὰ παρα-
-Z//176a/34	βολῇ, λεκτέον ὅτι οὐχ ὡς ἐδόθη οὐδ' ὡς προὔτεινε λαμβά-
-Z//176a/35	νει· καὶ γὰρ παρὰ τοῦτο γίνεται πολλάκις ἔλεγχος. 
-Z//176a/36	  Ἐξειργόμενον δὲ τούτων ἐπὶ τὸ μὴ καλῶς δεδεῖχθαι 
-Z//176a/37	πορευτέον, ἀπαντῶντα κατὰ τὸν εἰρημένον διορισμόν. 
-Z//176a/38	  Ἐν μὲν οὖν τοῖς κυρίως λεγομένοις ὀνόμασιν ἀνάγκη 
-Z//176a/39	ἀποκρίνεσθαι ἢ ἁπλῶς ἢ διαιρούμενον. ἃ δὲ συνυπονοοῦντες 
-Z//176a/40	τίθεμεν, οἷον ὅσα μὴ σαφῶς ἀλλὰ κολοβῶς ἐρωτᾶται, 
-Z//176b/1	παρὰ τοῦτο συμβαίνει ὁ ἔλεγχος. οἷον “ἆρ' ὃ ἂν ᾖ Ἀθηναίων 
-Z//176b/2	κτῆμά ἐστιν Ἀθηναίων;” “ναί.” “ὁμοίως δὲ καὶ ἐπὶ τῶν ἄλλων· 
-Z//176b/3	ἀλλὰ μὴν ὁ ἄνθρωπός ἐστι τῶν ζῴων;” “ναί.” “κτῆμα ἄρα ὁ 
-Z//176b/4	ἄνθρωπος τῶν ζῴων.” τὸν γὰρ ἄνθρωπον τῶν ζῴων λέγομεν 
-Z//176b/5	ὅτι ζῷόν ἐστι, καὶ Λύσανδρον τῶν Λακώνων ὅτι Λάκων.  
-Z//176b/6	δῆλον οὖν ὡς ἐν οἷς ἀσαφὲς τὸ προτεινόμενον οὐ συγχωρη-
-Z//176b/7	τέον ἁπλῶς. 
-Z//176b/8	  Ὅταν δὲ δυοῖν ὄντοιν θατέρου μὲν ὄντος ἐξ ἀνάγκης 
-Z//176b/9	θάτερον εἶναι δοκῇ, θατέρου δὲ τοῦτο μὴ ἐξ ἀνάγκης, ἐρω-
-Z//176b/10	τώμενον πότερον, δεῖ τὸ ἔλαττον διδόναι (χαλεπώτερον γὰρ 
-Z//176b/11	συλλογίσασθαι ἐκ πλειόνων)· ἐὰν δ' ἐπιχειρῇ ὅτι τῷ μὲν 
-Z//176b/12	ἔστιν ἐναντίον τῷ δ' οὐκ ἔστιν, ἂν ὁ λόγος ἀληθὴς ᾖ, ἐναντίον 
-Z//176b/13	〈εἶναι〉 φάναι, ὄνομα δὲ μὴ κεῖσθαι τοῦ ἑτέρου. 
-Z//176b/14	  Ἐπεὶ δ' ἔνια μὲν ὧν λέγουσιν οἱ πολλοὶ τὸν μὴ συγ-
-Z//176b/15	χωροῦντα ψεύδεσθαι ἂν φαῖεν ἔνια δ' οὔ, οἷον ὅσα ἀμφι-
-Z//176b/16	δοξοῦσιν (πότερον γὰρ φθαρτὴ ἢ ἀθάνατος ἡ ψυχὴ τῶν ζῴων, 
-Z//176b/17	οὐ διώρισται τοῖς πολλοῖς)—ἐν οἷς οὖν ἄδηλον ποτέρως εἴωθε 
-Z//176b/18	λέγεσθαι τὸ προτεινόμενον, πότερον ὡς αἱ γνῶμαι (καλοῦσι 
-Z//176b/19	γὰρ γνώμας καὶ τὰς ἀληθεῖς δόξας καὶ τὰς ὅλας ἀποφάν-
-Z//176b/20	σεις) ἢ ὡς “ἡ διάμετρος ἀσύμμετρός ἐστι”, οὗ τὸ ἀληθὲς ἀμφι-
-Z//176b/21	δοξεῖται, μάλιστα μεταφέρων ἄν τις λανθάνοι τὰ ὀνόματα 
-Z//176b/22	περὶ τούτων. διὰ μὲν γὰρ τὸ ἄδηλον εἶναι ποτέρως ἔχει τἀ-
-Z//176b/23	ληθές, οὐ δόξει σοφίζεσθαι, διὰ δὲ τὸ ἀμφιδοξεῖν οὐ δό-
-Z//176b/24	ξει ψεύδεσθαι· ἡ γὰρ μεταφορὰ ποιήσει τὸν λόγον ἀνεξ-
-Z//176b/25	έλεγκτον. 
-Z//176b/26	  Ἔτι ὅσα ἄν τις προαισθάνηται τῶν ἐρωτημάτων, προ-
-Z//176b/27	ενστατέον καὶ προαγορευτέον· οὕτω γὰρ ἂν μάλιστα τὸν πυν-
-Z//176b/28	θανόμενον κωλύσειεν. 
-Z//176b/29	  Ἐπεὶ δ' ἐστὶν ἡ μὲν ὀρθὴ λύσις ἐμφάνισις ψευδοῦς 
-Z//176b/30	συλλογισμοῦ, παρ' ὁποίαν ἐρώτησιν συμβαίνει τὸ ψεῦδος, 
-Z//176b/31	ὁ δὲ ψευδὴς συλλογισμὸς λέγεται διχῶς (ἢ γὰρ εἰ συλ- 
-Z//176b/32	λελόγισται ψεῦδος, ἢ εἰ μὴ ὢν συλλογισμὸς δοκεῖ εἶναι συλ-
-Z//176b/33	λογισμός), εἴη ἂν ἥ τε εἰρημένη νῦν λύσις καὶ ἡ τοῦ φαινο-
-Z//176b/34	μένου συλλογισμοῦ παρ' ὅ τι φαίνεται τῶν ἐρωτημάτων δι-
-Z//176b/35	όρθωσις, ὥστε συμβαίνει τῶν λόγων τοὺς μὲν συλλελογισμένους 
-Z//176b/36	ἀνελόντα, τοὺς δὲ φαινομένους διελόντα λύειν. πάλιν δ' ἐπεὶ 
-Z//176b/37	τῶν συλλελογισμένων λόγων οἱ μὲν ἀληθὲς οἱ δὲ ψεῦδος 
-Z//176b/38	ἔχουσι τὸ συμπέρασμα, τοὺς μὲν κατὰ τὸ συμπέρασμα 
-Z//176b/39	ψευδεῖς διχῶς ἐνδέχεται λύειν· καὶ γὰρ τῷ ἀνελεῖν τι τῶν 
-Z//176b/40	ἠρωτημένων καὶ τῷ δεῖξαι τὸ συμπέρασμα ἔχον οὐχ οὕτως· 
-Z//177a/1	τοὺς δὲ κατὰ τὰς προτάσεις τῷ ἀνελεῖν τι μόνον· τὸ γὰρ 
-Z//177a/2	συμπέρασμα ἀληθές. ὥστε τοῖς βουλομένοις λύειν λόγον 
-Z//177a/3	πρῶτον μὲν σκεπτέον εἰ συλλελόγισται ἢ ἀσυλλόγιστος, εἶτα 
-Z//177a/4	πότερον ἀληθὲς τὸ συμπέρασμα ἢ ψεῦδος, ὅπως ἢ διαιροῦν-
-Z//177a/5	τες ἢ ἀναιροῦντες λύωμεν, καὶ ἀναιροῦντες ἢ ὧδε ἢ ὧδε, καθ-
-Z//177a/6	άπερ ἐλέχθη πρότερον. διαφέρει δὲ πλεῖστον ἐρωτώμενόν 
-Z//177a/7	τε καὶ μὴ λύειν λόγον· τὸ μὲν γὰρ προϊδεῖν χαλεπόν, τὸ 
-Z//177a/8	δὲ κατὰ σχολὴν ἰδεῖν ῥᾷον. 
-Z//177a/9	  Τῶν μὲν οὖν παρὰ τὴν ὁμωνυμίαν καὶ τὴν ἀμφι-
-Z//177a/10	βολίαν ἐλέγχων οἱ μὲν ἔχουσι τῶν ἐρωτημάτων τι πλείω ση-
-Z//177a/11	μαῖνον, οἱ δὲ τὸ συμπέρασμα πολλαχῶς λεγόμενον· οἷον 
-Z//177a/12	ἐν μὲν τῷ “σιγῶντα λέγειν” τὸ συμπέρασμα διττόν, ἐν δὲ 
-Z//177a/13	τῷ “μὴ συνεπίστασθαι τὸν ἐπιστάμενον” ἓν τῶν ἐρωτημάτων 
-Z//177a/14	ἀμφίβολον. καὶ τὸ διττὸν ὁτὲ μὲν ἔστιν ὁτὲ δ' οὐκ ἔστιν, ἀλλὰ 
-Z//177a/15	σημαίνει τὸ διττὸν τὸ μὲν ὂν τὸ δ' οὐκ ὄν. 
-Z//177a/16	  Ὅσοις μὲν οὖν ἐν τῷ τέλει τὸ πολλαχῶς, ἂν μὴ προσ-
-Z//177a/17	λάβῃ τὴν ἀντίφασιν οὐ γίνεται ἔλεγχος, οἷον ἐν τῷ τὸν τυ- 
-Z//177a/18	φλὸν ὁρᾶν· ἄνευ γὰρ ἀντιφάσεως οὐκ ἦν ἔλεγχος. ὅσοις δ' 
-Z//177a/19	ἐν τοῖς ἐρωτήμασιν, οὐκ ἀνάγκη προαποφῆσαι τὸ διττόν· οὐ 
-Z//177a/20	γὰρ πρὸς τοῦτο ἀλλὰ διὰ τοῦτο ὁ λόγος. ἐν ἀρχῇ μὲν οὖν 
-Z//177a/21	πρὸς τὸ διπλοῦν καὶ ὄνομα καὶ λόγον οὕτως ἀποκριτέον, ὅτι ἔστιν 
-Z//177a/22	ὡς, ἔστι δ' ὡς οὔ, ὥσπερ τῷ “σιγῶντα λέγειν” ὅτι ἔστιν ὡς, 
-Z//177a/23	ἔστι δ' ὡς οὔ, καὶ τὰ δέοντα πρακτέον ἔστιν ἅ, ἔστι δ' ἃ οὔ· 
-Z//177a/24	τὰ γὰρ δέοντα λέγεται πολλαχῶς· ἐὰν δὲ λάθῃ, ἐπὶ τέ-
-Z//177a/25	λει προστιθέντα τῇ ἐρωτήσει διορθωτέον· “ἆρ' ἔστι σιγῶντα λέ-
-Z//177a/26	γειν;”, “οὔ, ἀλλὰ τόνδε σιγῶντα”. καὶ ἐν τοῖς ἔχουσι δὲ τὸ 
-Z//177a/27	πλεοναχῶς ἐν ταῖς προτάσεσιν ὁμοίως· “οὐκ ἄρα συνεπίσταν-
-Z//177a/28	ται ὅ τι ἐπίστανται;”, “ναί, ἀλλ' οὐχ οἱ οὕτως ἐπιστάμενοι”. οὐ 
-Z//177a/29	γὰρ ταὐτόν ἐστιν ὅτι οὐκ ἔστι συνεπίστασθαι καὶ ὅτι τοὺς ὡδὶ 
-Z//177a/30	ἐπισταμένους οὐκ ἔστιν. ὅλως τε μαχετέον, ἂν καὶ ἁπλῶς 
-Z//177a/31	συλλογίζηται, ὅτι οὐχ ὃ ἔφησεν ἀπέφησε πρᾶγμα ἀλλ' 
-Z//177a/32	ὄνομα, ὥστ' οὐκ ἔλεγχος. 
-Z//177a/33	  Φανερὸν δὲ καὶ τοὺς παρὰ τὴν διαίρεσιν καὶ σύνθεσιν 
-Z//177a/34	πῶς λυτέον· ἂν γὰρ διαιρούμενος καὶ συντιθέμενος ὁ λόγος 
-Z//177a/35	ἕτερον σημαίνῃ, συμπεραινομένου τοὐναντίον λεκτέον. εἰσὶ δὲ 
-Z//177a/36	πάντες οἱ τοιοῦτοι λόγοι παρὰ τὴν σύνθεσιν ἢ διαίρεσιν· “ἆρ' 
-Z//177a/37	ᾧ εἶδες σὺ τοῦτον τυπτόμενον, τούτῳ ἐτύπτετο οὗτος; καὶ ᾧ 
-Z//177a/38	ἐτύπτετο, τούτῳ σὺ εἶδες;”. ἔχει μὲν οὖν τι κἀκ τῶν ἀμφι-
-Z//177b/1	βόλων ἐρωτημάτων, ἀλλ' ἔστι παρὰ σύνθεσιν. οὐ γάρ ἐστι 
-Z//177b/2	διττὸν τὸ παρὰ τὴν διαίρεσιν· οὐ γὰρ ὁ αὐτὸς λόγος γίνεται, 
-Z//177b/3	διαιρούμενος, εἴπερ μὴ 〈ὡς〉 καὶ τὸ “ὄρος”, [καὶ] “ὅρος” τῇ 
-Z//177b/4	προσῳδίᾳ λεχθέν, σημαίνει ἕτερον. ἀλλ' ἐν μὲν τοῖς γεγραμμένοις  
-Z//177b/5	τὸ αὐτὸ 〈τὸ〉 ὄνομα, ὅταν ἐκ τῶν αὐτῶν στοιχείων γεγραμμένον ᾖ 
-Z//177b/6	καὶ ὡσαύτως (κἀκεῖ δ' ἤδη παράσημα ποιοῦνται), τὰ δὲ φθεγ-
-Z//177b/7	γόμενα οὐ ταὐτά. ὥστ' οὐ διττὸν τὸ παρὰ διαίρεσιν. φανερὸν 
-Z//177b/8	δὲ καὶ ὅτι οὐ πάντες οἱ ἔλεγχοι παρὰ τὸ διττόν, καθάπερ 
-Z//177b/9	τινές φασιν. 
-Z//177b/10	  Διαιρετέον οὖν τῷ ἀποκρινομένῳ· οὐ γὰρ ταὐτὸ 〈τὸ〉 ἰδεῖν 
-Z//177b/11	“τοῖς ὀφθαλμοῖς τυπτόμενον” καὶ τὸ φάναι “ἰδεῖν τοῖς ὀφθαλ-
-Z//177b/12	μοῖς” τυπτόμενον. καὶ ὁ Εὐθυδήμου δὲ λόγος “ἆρ' οἶδας σὺ νῦν 
-Z//177b/13	οὔσας ἐν Πειραιεῖ τριήρεις ἐν Σικελίᾳ ὤν;” καὶ πάλιν “ἆρ' 
-Z//177b/14	ἔστιν ἀγαθὸν ὄντα σκυτέα μοχθηρὸν εἶναι; εἴη δ' ἄν τις ἀγαθὸς 
-Z//177b/15	ὢν σκυτεὺς μοχθηρός· ὥστ' ἔσται ἀγαθὸς σκυτεὺς μοχθηρός”. 
-Z//177b/16	“ἆρ' ὧν αἱ ἐπιστῆμαι σπουδαῖαι, σπουδαῖα τὰ μαθήματα; τοῦ 
-Z//177b/17	δὲ κακοῦ σπουδαία ἡ ἐπιστήμη· σπουδαῖον ἄρα μάθημα τὸ 
-Z//177b/18	κακόν. ἀλλὰ μὴν καὶ κακὸν καὶ μάθημα τὸ κακόν, ὥστε 
-Z//177b/19	κακὸν μάθημα τὸ κακόν. ἀλλ' ἔστι κακῶν σπουδαία ἡ ἐπι-
-Z//177b/20	στήμη.” “ἆρ' ἀληθὲς εἰπεῖν νῦν ὅτι σὺ γέγονας; γέγονας ἄρα 
-Z//177b/21	νῦν.” ἢ ἄλλο σημαίνει διαιρεθέν; ἀληθὲς γὰρ εἰπεῖν νῦν ὅτι 
-Z//177b/22	σὺ γέγονας, ἀλλ' οὐ “νῦν γέγονας”. “ἆρ' ὡς δύνασαι καὶ ἃ 
-Z//177b/23	δύνασαι, οὕτως καὶ ταῦτα ποιήσαις ἄν; οὐ κιθαρίζων δ' 
-Z//177b/24	ἔχεις δύναμιν τοῦ κιθαρίζειν· κιθαρίσαις ἂν ἄρα οὐ κιθαρί-
-Z//177b/25	ζων.” ἢ οὐ τούτου ἔχει τὴν δύναμιν, τοῦ οὐ κιθαρίζων κιθαρί-
-Z//177b/26	ζειν, ἀλλ', ὅτε οὐ ποιεῖ, τοῦ ποιεῖν. 
-Z//177b/27	  Λύουσι δέ τινες τοῦτον καὶ ἄλλως. εἰ γὰρ ἔδωκεν ὡς  
-Z//177b/28	δύναται ποιεῖν, οὔ φασι συμβαίνειν μὴ κιθαρίζοντα κιθα-
-Z//177b/29	ρίζειν· οὐ γὰρ πάντως ὡς δύναται ποιεῖν δεδόσθαι ποιή-
-Z//177b/30	σειν· οὐ ταὐτὸ δ' εἶναι ὡς δύναται καὶ πάντως ὡς δύνα-
-Z//177b/31	ται ποιεῖν. ἀλλὰ φανερὸν ὅτι οὐ καλῶς λύουσιν· τῶν γὰρ 
-Z//177b/32	παρὰ ταὐτὸν λόγων ἡ αὐτὴ λύσις, αὕτη δ' οὐχ ἁρμόσει 
-Z//177b/33	ἐπὶ πάντας οὐδὲ πάντως ἐρωτωμένοις, ἀλλ' ἔστι πρὸς τὸν 
-Z//177b/34	ἐρωτῶντα, οὐ πρὸς τὸν λόγον. 
[0086]  [040]  [SE]  []

-Z//177b/35	  Παρὰ δὲ τὴν προσῳδίαν λόγοι μὲν οὐκ εἰσίν, οὔτε τῶν 
-Z//177b/36	γεγραμμένων οὔτε τῶν λεγομένων, πλὴν εἴ τινες ὀλίγοι γέ-
-Z//177b/37	νοιντ' ἄν, οἷον οὗτος ὁ λόγος· “ἆρά γ' ἐστὶ τὸ οὗ καταλύεις 
-Z//177b/38	οἰκία;” “ναί.” “οὐκοῦν τὸ ‘οὐ καταλύεις’ τοῦ ‘καταλύεις’ ἀπό-
-Z//178a/1	φασις;” “ναί.” “ἔφησας δ' εἶναι τὸ οὗ καταλύεις οἰκίαν· ἡ οἰκία 
-Z//178a/2	ἄρα ἀπόφασις.” ὡς δὴ λυτέον, δῆλον· οὐ γὰρ τὸ αὐτὸ ση-
-Z//178a/3	μαίνει ὀξύτερον τὸ δὲ βαρύτερον ῥηθέν. 
-Z//178a/4	  Δῆλον δὲ καὶ τοῖς παρὰ τὸ ὡσαύτως λέγεσθαι τὰ μὴ 
-Z//178a/5	ταὐτὰ πῶς ἀπαντητέον, ἐπείπερ ἔχομεν τὰ γένη τῶν κατ-
-Z//178a/6	ηγοριῶν. ὁ μὲν γὰρ ἔδωκεν ἐρωτηθεὶς μὴ ὑπάρχειν τι τού-
-Z//178a/7	των ὅσα τί ἐστι σημαίνει· ὁ δ' ἔδειξεν ὑπάρχον τι τῶν πρός 
-Z//178a/8	τι ἢ ποσῶν, δοκούντων δὲ τί ἐστι σημαίνειν διὰ τὴν λέξιν· 
-Z//178a/9	οἷον ἐν τῷδε τῷ λόγῳ· “ἆρ' ἐνδέχεται τὸ αὐτὸ ἅμα ποιεῖν 
-Z//178a/10	τε καὶ πεποιηκέναι;” “οὔ.” “ἀλλὰ μὴν ὁρᾶν γέ τι ἅμα καὶ 
-Z//178a/11	ἑωρακέναι τὸ αὐτὸ καὶ κατὰ ταὐτὸ ἐνδέχεται.” “ἆρ' ἔστι τι 
-Z//178a/12	τῶν πάσχειν ποιεῖν τι;” “οὔ.” “οὐκοῦν τὸ τέμνεται καίεται αἰ-
-Z//178a/13	σθάνεται ὁμοίως λέγεται καὶ πάντα πάσχειν τι σημαίνει;  
-Z//178a/14	πάλιν δὲ τὸ λέγειν τρέχειν ὁρᾶν ὁμοίως ἀλλήλοις λέγεται· 
-Z//178a/15	ἀλλὰ μὴν τό γ' ὁρᾶν αἰσθάνεσθαί τί ἐστιν, ὥστε καὶ πά-
-Z//178a/16	σχειν τι ἅμα καὶ ποιεῖν.” εἰ δή τις ἐκεῖ, δοὺς μὴ ἐνδέχεσθαι 
-Z//178a/17	ἅμα ταὐτὸ ποιεῖν καὶ πεποιηκέναι, τὸ ὁρᾶν καὶ ἑωρακέναι 
-Z//178a/18	φαίη ἐγχωρεῖν, οὔπω ἐλήλεγκται, εἰ μὴ λέγοι τὸ ὁρᾶν ποιεῖν 
-Z//178a/19	τι ἀλλὰ πάσχειν· προσδεῖται γὰρ τούτου τοῦ ἐρωτήματος. 
-Z//178a/20	ἀλλ' ὑπὸ τοῦ ἀκούοντος ὑπολαμβάνεται δεδωκέναι, ὅτε τὸ 
-Z//178a/21	τέμνειν ποιεῖν τι καὶ τὸ τετμηκέναι πεποιηκέναι ἔδωκε καὶ 
-Z//178a/22	ὅσα ἄλλα ὁμοίως λέγεται· τὸ γὰρ λοιπὸν αὐτὸς προσ-
-Z//178a/23	τίθησιν ὁ ἀκούων ὡς ὁμοίως λεγόμενον. τὸ δὲ λέγεται μὲν 
-Z//178a/24	οὐχ ὁμοίως, φαίνεται δὲ διὰ τὴν λέξιν. τὸ αὐτὸ δὲ συμ-
-Z//178a/25	βαίνει ὅπερ ἐν ταῖς ὁμωνυμίαις· οἴεται γὰρ ἐν τοῖς ὁμωνύ-
-Z//178a/26	μοις ὁ ἀγνὼς τῶν λόγων ὃ ἔφησεν ἀποφῆσαι πρᾶγμα, οὐκ 
-Z//178a/27	ὄνομα. τῷ δὲ ἔτι προσδεῖ ἐρωτήματος εἰ ἐφ' ἓν βλέπων λέ-
-Z//178a/28	γει τὸ ὁμώνυμον· οὕτως γὰρ δόντος ἔσται ἔλεγχος. 
-Z//178a/29	  Ὅμοιοι δὲ καὶ οἵδε οἱ λόγοι τούτοις, “εἰ ὅ τις ἔχων 
-Z//178a/30	ὕστερον μὴ ἔχει, ἀπέβαλεν· ὁ γὰρ ἕνα μόνον ἀποβαλὼν 
-Z//178a/31	ἀστράγαλον οὐχ ἕξει δέκα ἀστραγάλους”. ἢ ὃ μὲν μὴ ἔχει 
-Z//178a/32	πρότερον ἔχων, ἀποβέβληκεν, ὅσα δὲ μὴ ἔχει ᾗ ὅσα, οὐκ 
-Z//178a/33	ἀνάγκη τοσαῦτα ἀποβαλεῖν; ἐρωτήσας οὖν ὃ ἔχει, συνάγει 
-Z//178a/34	ἐπὶ τοῦ ὅσα· τὰ γὰρ δέκα ποσά. εἰ οὖν ἤρετο ἐξ ἀρχῆς, [εἰ] 
-Z//178a/35	“ὅσα τις μὴ ἔχει πρότερον ἔχων, ἆρά γε ἀποβέβληκε το-
-Z//178a/36	σαῦτα;”, οὐδεὶς ἂν ἔδωκεν, ἀλλ' ἢ τοσαῦτα ἢ τούτων τι. καὶ 
-Z//178a/37	ὅτι δοίη ἄν τις ὃ μὴ ἔχει· οὐ γὰρ ἔχει ἕνα μόνον ἀστράγα-
-Z//178a/38	λον. ἢ οὐ δέδωκεν ὃ οὐκ εἶχεν, ἀλλ' ὡς οὐκ εἶχε, τὸν ἕνα· 
-Z//178a/39	τὸ γὰρ μόνον οὐ τόδε σημαίνει οὐδὲ τοιόνδε οὐδὲ τοσόνδε, ἀλλ' 
-Z//178b/1	ὡς ἔχει πρός τι, οἷον ὅτι οὐ μετ' ἄλλου, ὥσπερ ἂν εἰ ἤρετο  
-Z//178b/2	“ἆρ' ὃ μή τις ἔχει δοίη ἄν;”, μὴ φάντος δὲ ἔροιτο εἰ δοίη ἄν 
-Z//178b/3	τίς τι ταχέως μὴ ἔχων ταχέως, φήσαντος δὲ συλλογίζοιτο 
-Z//178b/4	ὅτι δοίη ἄν τις ὃ μὴ ἔχει. καὶ φανερὸν ὅτι οὐ συλλελόγι-
-Z//178b/5	σται· τὸ γὰρ ταχέως οὐ τόδε διδόναι ἀλλ' ὧδε διδόναι ἐστίν· 
-Z//178b/6	ὡς δὲ μὴ ἔχει τις, δοίη ἄν, οἷον ἡδέως ἔχων δοίη ἂν λυ-
-Z//178b/7	πηρῶς. 
-Z//178b/8	  Ὅμοιοι δὲ καὶ οἱ τοιοίδε πάντες· “ἆρ' ᾗ μὴ ἔχει χειρὶ 
-Z//178b/9	τύπτοι ἄν”, ἢ “ᾧ μὴ ἔχει ὀφθαλμῷ ἴδοι ἄν;” οὐ γὰρ ἔχει 
-Z//178b/10	ἕνα μόνον. λύουσι μὲν οὖν τινες λέγοντες ὡς καὶ ἔχει ἕνα 
-Z//178b/11	μόνον καὶ ὀφθαλμὸν καὶ ἄλλ' ὁτιοῦν ὁ πλείω ἔχων· οἱ δὲ 
-Z//178b/12	ὡς καὶ ὃ ἔχει ἔλαβεν· ἐδίδου γὰρ μίαν μόνον οὗτος ψῆφον· 
-Z//178b/13	“καὶ οὗτός γ' ἔχει”, φασί, “μίαν μόνον παρὰ τούτου ψῆφον”· 
-Z//178b/14	οἱ δέ, εὐθὺς τὴν ἐρώτησιν ἀναιροῦντες, ὅτι ἐνδέχεται ὃ μὴ 
-Z//178b/15	ἔλαβεν ἔχειν, οἷον οἶνον λαβόντα ἡδύν, διαφθαρέντος ἐν τῇ 
-Z//178b/16	λήψει ἔχειν ὀξύν. ἀλλ' ὅπερ ἐλέχθη καὶ πρότερον, οὗτοι 
-Z//178b/17	πάντες οὐ πρὸς τὸν λόγον ἀλλὰ πρὸς τὸν ἄνθρωπον λύουσιν. 
-Z//178b/18	εἰ γὰρ ἦν αὕτη λύσις, δόντα τὸ ἀντικείμενον οὐχ οἷόν τε 
-Z//178b/19	λύειν, καθάπερ ἐπὶ τῶν ἄλλων. οἷον εἰ “ἔστι μὲν ὅ, ἔστι δ' 
-Z//178b/20	ὃ οὔ” ἡ λύσις, ἂν ἁπλῶς δῷ λέγεσθαι, συμπεραίνεται· 
-Z//178b/21	ἐὰν δὲ μὴ συμπεραίνηται, οὐκ ἂν εἴη 〈ἡ〉 λύσις. ἐν δὲ τοῖς 
-Z//178b/22	προειρημένοις οὐδὲ πάντων διδομένων φαμὲν γίνεσθαι συλ-
-Z//178b/23	λογισμόν. 
-Z//178b/24	  Ἔτι δὲ καὶ οἵδ' εἰσὶ τούτων τῶν λόγων· “ἆρ' ὃ γέ- 
-Z//178b/25	γραπται, γέγραφέ τις; γέγραπται δὲ νῦν ὅτι σὺ κάθησαι, 
-Z//178b/26	ψευδὴς λόγος· ἦν δ' ἀληθής, ὅτ' ἐγράφετο· ἅμα ἄρα 
-Z//178b/27	ἐγράφετο ψευδὴς καὶ ἀληθής.” τὸ γὰρ ψευδῆ ἢ ἀληθῆ λό-
-Z//178b/28	γον ἢ δόξαν εἶναι οὐ τόδε ἀλλὰ τοιόνδε σημαίνει· ὁ γὰρ αὐ-
-Z//178b/29	τὸς λόγος καὶ ἐπὶ τῆς δόξης. καὶ “ἆρ' ὃ μανθάνει ὁ μανθά-
-Z//178b/30	νων, τοῦτ' ἔστιν ὃ μανθάνει; μανθάνει δέ τις τὸ βραδὺ ταχύ.” 
-Z//178b/31	οὐ τοίνυν ὃ μανθάνει ἀλλ' ὡς μανθάνει εἴρηκεν. καὶ “ἆρ' ὃ βα-
-Z//178b/32	δίζει τις πατεῖ; βαδίζει δὲ τὴν ἡμέραν ὅλην.” ἢ οὐχ ὃ βαδί-
-Z//178b/33	ζει ἀλλ' ὅτε βαδίζει εἴρηκεν, οὐδὲ τὸ τὴν κύλικα πίνειν 
-Z//178b/34	ὃ πίνει ἀλλ' ἐξ οὗ. καὶ “ἆρ' ὅ τις οἶδεν, ἢ μαθὼν ἢ εὑρὼν οἶ-
-Z//178b/35	δεν; ὧν δὲ τὸ μὲν εὗρε τὸ δ' ἔμαθε, τὰ ἄμφω οὐδέτερον.” 
-Z//178b/36	ἢ ὃ μὲν ἅπαν, ἃ δ' οὐχ ἅπαντα; καὶ ὅτι ἔστι τις τρίτος ἄν-
-Z//178b/37	θρωπος παρ' αὐτὸν καὶ τοὺς καθ' ἕκαστον· τὸ γὰρ ἄνθρωπος 
-Z//178b/38	καὶ ἅπαν τὸ κοινὸν οὐ τόδε τι ἀλλὰ τοιόνδε τι ἢ ποσὸν ἢ 
-Z//178b/39	πρός τι ἢ τῶν τοιούτων τι σημαίνει. ὁμοίως δὲ καὶ ἐπὶ τοῦ Κο-
-Z//179a/1	ρίσκος καὶ Κορίσκος μουσικός, πότερον ταὐτὸν ἢ ἕτερον; τὸ 
-Z//179a/2	μὲν γὰρ τόδε τι, τὸ δὲ τοιόνδε σημαίνει, ὥστ' οὐκ ἔστιν αὐτὸ 
-Z//179a/3	ἐκθέσθαι. οὐ τὸ ἐκτίθεσθαι δὲ ποιεῖ τὸν τρίτον ἄνθρωπον, ἀλλὰ 
-Z//179a/4	τὸ ὅπερ τόδε τι εἶναι συγχωρεῖν· οὐ γὰρ ἔστι τόδε τι εἶναι, 
-Z//179a/5	ὥσπερ Καλλίας, καὶ ὅπερ ἄνθρωπός ἐστιν. οὐδ' εἴ τις τὸ ἐκτιθέ-
-Z//179a/6	μενον μὴ ὅπερ τόδε τι εἶναι λέγοι ἀλλ' ὅπερ ποιόν, οὐδὲν δι-
-Z//179a/7	οίσει· ἔσται γὰρ τὸ παρὰ τοὺς πολλοὺς ἕν τι, οἷον τὸ ἄνθρω-
-Z//179a/8	πος. φανερὸν οὖν ὅτι οὐ δοτέον τόδε τι εἶναι τὸ κοινῇ κατ- 
-Z//179a/9	ηγορούμενον ἐπὶ πᾶσιν, ἀλλ' ἤτοι ποιὸν ἢ πρός τι ἢ ποσὸν ἢ 
-Z//179a/10	τῶν τοιούτων τι σημαίνειν. 
-Z//179a/11	  Ὅλως δ' ἐν τοῖς παρὰ τὴν λέξιν λόγοις ἀεὶ κατὰ τὸ 
-Z//179a/12	ἀντικείμενον ἔσται ἡ λύσις ἢ παρ' ὅ ἐστιν ὁ λόγος. οἷον εἰ 
-Z//179a/13	παρὰ σύνθεσιν ὁ λόγος, ἡ λύσις διελόντι, εἰ δὲ παρὰ δι-
-Z//179a/14	αίρεσιν, συνθέντι. πάλιν εἰ παρὰ προσῳδίαν ὀξεῖαν, ἡ βα-
-Z//179a/15	ρεῖα προσῳδία λύσις, εἰ δὲ παρὰ βαρεῖαν, ἡ ὀξεῖα. εἰ δὲ 
-Z//179a/16	παρ' ὁμωνυμίαν, ἔστι τὸ ἀντικείμενον ὄνομα εἰπόντα λύειν· 
-Z//179a/17	οἷον, εἰ ἄψυχον συμβαίνει λέγειν, ἀποφήσαντα μὴ εἶναι 
-Z//179a/18	δηλοῦν ὡς ἔστιν ἔμψυχον· εἰ δ' ἄψυχον ἔφησεν, ὁ δ' ἔμ-
-Z//179a/19	ψυχον συνελογίσατο, [λέγειν] ὡς ἔστιν ἄψυχον. ὁμοίως δὲ 
-Z//179a/20	καὶ ἐπὶ τῆς ἀμφιβολίας. εἰ δὲ παρ' ὁμοιότητα λέξεως, τὸ 
-Z//179a/21	ἀντικείμενον ἔσται λύσις. “ἆρ' ὃ μὴ ἔχει, δοίη ἄν τις;” ἢ οὐχ 
-Z//179a/22	ὃ μὴ ἔχει, ἀλλ' ὡς οὐκ ἔχει, οἷον ἕνα μόνον ἀστράγαλον. 
-Z//179a/23	“ἆρ' ὃ ἐπίσταται, μαθὼν ἢ εὑρὼν ἐπίσταται;” ἀλλ' οὐχ ἃ ἐπ-
-Z//179a/24	ίσταται. καὶ εἰ ὃ βαδίζει πατεῖ, ἀλλ' οὐχ ὅτε. ὁμοίως δὲ 
-Z//179a/25	καὶ ἐπὶ τῶν ἄλλων. 
-Z//179a/26	  Πρὸς δὲ τοὺς παρὰ τὸ συμβεβηκὸς μία μὲν ἡ αὐτὴ 
-Z//179a/27	λύσις πρὸς ἅπαντας. ἐπεὶ γὰρ ἀδιόριστόν ἐστι τὸ πότε λε-
-Z//179a/28	κτέον ἐπὶ τοῦ πράγματος ὅταν ἐπὶ τοῦ συμβεβηκότος ὑπάρ-
-Z//179a/29	χῃ, καὶ ἐπ' ἐνίων μὲν δοκεῖ καὶ φασίν, ἐπ' ἐνίων δ' οὔ φα-
-Z//179a/30	σιν ἀναγκαῖον εἶναι, ῥητέον οὖν συμβιβασθέντος ὁμοίως πρὸς 
-Z//179a/31	ἅπαντας ὅτι οὐκ ἀναγκαῖον, ἔχειν δὲ δεῖ προφέρειν τὸ “οἷον”. 
-Z//179a/32	εἰσὶ δὲ πάντες οἱ τοιοίδε τῶν λόγων παρὰ τὸ συμβεβηκός· 
-Z//179a/33	“ἆρ' οἶδας ὃ μέλλω σε ἐρωτᾶν;” “ἆρ' οἶδας τὸν προσιόντα, ἢ 
-Z//179a/34	τὸν ἐγκεκαλυμμένον;” “ἆρ' ὁ ἀνδριὰς σόν ἐστιν ἔργον, ἢ σὸς  
[0086]  [040]  [SE]  []

-Z//179a/35	ὁ κύων πατήρ;” “ἆρα τὰ ὀλιγάκις ὀλίγα ὀλίγα;” φανερὸν 
-Z//179a/36	γὰρ ἐν ἅπασι τούτοις ὅτι οὐκ ἀνάγκη τὸ κατὰ τοῦ συμ-
-Z//179a/37	βεβηκότος καὶ κατὰ τοῦ πράγματος ἀληθεύεσθαι· μόνοις γὰρ 
-Z//179a/38	τοῖς κατὰ τὴν οὐσίαν ἀδιαφόροις καὶ ἓν οὖσιν ἅπαντα δο-
-Z//179a/39	κεῖ ταὐτὰ ὑπάρχειν. τῷ δ' ἀγαθῷ οὐ ταὐτόν ἐστιν ἀγαθῷ 
-Z//179b/1	τ' εἶναι καὶ μέλλοντι ἐρωτᾶσθαι, οὐδὲ τῷ προσιόντι ἢ ἐγ-
-Z//179b/2	κεκαλυμμένῳ προσιόντι τε εἶναι καὶ Κορίσκῳ· ὥστ' οὐκ εἰ 
-Z//179b/3	οἶδα τὸν Κορίσκον, ἀγνοῶ δὲ τὸν προσιόντα, τὸν αὐτὸν οἶδα 
-Z//179b/4	καὶ ἀγνοῶ· οὐδ' εἰ τοῦτ' ἔστιν ἐμόν, ἔστι δ' ἔργον, ἐμόν ἐστιν 
-Z//179b/5	ἔργον, ἀλλ' ἢ κτῆμα ἢ πρᾶγμα ἢ ἄλλο τι. τὸν αὐτὸν 
-Z//179b/6	δὲ τρόπον καὶ ἐπὶ τῶν ἄλλων. 
-Z//179b/7	  Λύουσι δέ τινες διαιροῦντες τὴν ἐρώτησιν. φασὶ γὰρ 
-Z//179b/8	ἐνδέχεσθαι ταὐτὸ πρᾶγμα εἰδέναι καὶ ἀγνοεῖν, ἀλλὰ μὴ 
-Z//179b/9	κατὰ ταὐτό· τὸν οὖν προσιόντα οὐκ εἰδότες, τὸν δὲ Κορίσκον 
-Z//179b/10	εἰδότες, ταὐτὸ μὲν εἰδέναι καὶ ἀγνοεῖν φασιν, ἀλλ' οὐ κατὰ 
-Z//179b/11	ταὐτό. καίτοι πρῶτον μέν, καθάπερ ἤδη εἴπομεν, δεῖ τῶν 
-Z//179b/12	παρὰ ταὐτὸ λόγων τὴν αὐτὴν εἶναι διόρθωσιν. αὕτη δ' οὐκ 
-Z//179b/13	ἔσται, ἄν τις μὴ ἐπὶ τοῦ εἰδέναι ἀλλ' ἐπὶ τοῦ εἶναι ἤ πως ἔχειν 
-Z//179b/14	τὸ αὐτὸ ἀξίωμα λαμβάνῃ, οἷον “εἰ ὅδε ἐστὶ πατήρ, ἔστι δὲ 
-Z//179b/15	σός”· εἰ γὰρ ἐπ' ἐνίων τοῦτ' ἔστιν ἀληθὲς καὶ ἐνδέχεται τὸ αὐτὸ 
-Z//179b/16	εἰδέναι καὶ ἀγνοεῖν, ἀλλ' ἐνταῦθα οὐδὲν κοινωνεῖ τὸ λεχθέν. 
-Z//179b/17	οὐδὲν δὲ κωλύει τὸν αὐτὸν λόγον πλείους μοχθηρίας ἔχειν, 
-Z//179b/18	ἀλλ' οὐχ ἡ πάσης μοχθηρίας ἐμφάνισις λύσις ἐστίν· ἐγ-
-Z//179b/19	χωρεῖ γὰρ ὅτι μὲν ψεῦδος συλλελόγισται δεῖξαί τινα, παρ' 
-Z//179b/20	ὃ δὲ μὴ δεῖξαι, οἷον τὸν Ζήνωνος λόγον, ὅτι οὐκ ἔστι κινη-
-Z//179b/21	θῆναι. ὥστε καὶ εἴ τις ἐπιχειρεῖ συνάγειν ὡς δυνατόν,  
-Z//179b/22	ἁμαρτάνει, κἂν [εἰ] μυριάκις ᾖ συλλελογισμένος· οὐ γάρ ἐστιν 
-Z//179b/23	αὕτη λύσις· ἦν γὰρ ἡ λύσις ἐμφάνισις ψευδοῦς συλλογι-
-Z//179b/24	σμοῦ παρ' ὃ ψευδής. εἰ οὖν μὴ συλλελόγισται, †εἰ καὶ ἀλη-
-Z//179b/25	θὲς ἢ ψεῦδος† ἐπιχειρεῖ συνάγειν, ἡ ἐκείνου δήλωσις λύσις 
-Z//179b/26	ἐστίν. ἴσως δὲ καὶ τοῦτ' ἐπ' ἐνίων οὐδὲν κωλύει συμβαίνειν· 
-Z//179b/27	πλὴν ἐπί γε τούτων οὐδὲ τοῦτο δόξειεν ἄν· καὶ γὰρ τὸν 
-Z//179b/28	Κορίσκον ὅτι Κορίσκος οἶδε καὶ τὸ προσιὸν ὅτι προσιόν. 
-Z//179b/29	ἐνδέχεσθαι δὲ δοκεῖ τὸ αὐτὸ εἰδέναι καὶ μή, οἷον ὅτι μὲν 
-Z//179b/30	λευκὸν εἰδέναι, ὅτι δὲ μουσικὸν μὴ γνωρίζειν· οὕτω γὰρ 
-Z//179b/31	τὸ αὐτὸ οἶδε καὶ οὐκ οἶδεν, ἀλλ' οὐ κατὰ ταὐτόν. τὸ δὲ 
-Z//179b/32	προσιὸν καὶ Κορίσκον 〈ὄν〉, καὶ ὅτι προσιὸν καὶ ὅτι Κορίσκος, 
-Z//179b/33	οἶδεν. 
-Z//179b/34	  Ὁμοίως δ' ἁμαρτάνουσι καὶ οἱ λύοντες ὅτι ἅπας 
-Z//179b/35	ἀριθμὸς ὀλίγος, ὥσπερ οὓς εἴπομεν· εἰ γάρ, μὴ συμπεραι-
-Z//179b/36	νομένου, τοῦτο παραλιπόντες ἀληθὲς συμπεπεράνθαι φασί 
-Z//179b/37	(πάντα γὰρ εἶναι καὶ πολὺν καὶ ὀλίγον), ἁμαρτάνουσιν. 
-Z//179b/38	  Ἔνιοι δὲ καὶ τῷ διττῷ λύουσι τοὺς συλλογισμούς, οἷον 
-Z//179b/39	ὅτι σός ἐστι πατὴρ ἢ υἱὸς ἢ δοῦλος. καίτοι φανερὸν ὡς εἰ 
-Z//180a/1	παρὰ τὸ πολλαχῶς λέγεσθαι φαίνεται ὁ ἔλεγχος, δεῖ 
-Z//180a/2	τοὔνομα ἢ τὸν λόγον κυρίως εἶναι πλειόνων. τὸ δὲ τόνδ' 
-Z//180a/3	εἶναι τοῦδε τέκνον οὐδεὶς λέγει κυρίως, εἰ δεσπότης ἐστὶ τέ-
-Z//180a/4	κνου, ἀλλὰ παρὰ τὸ συμβεβηκὸς ἡ σύνθεσίς ἐστιν· “ἆρ' ἐστὶ 
-Z//180a/5	τοῦτο σόν;” “ναί.” “ἔστι δὲ τοῦτο τέκνον· σὸν ἄρα τοῦτο τέ-
-Z//180a/6	κνον.” ἀλλ' οὐ σὸν τέκνον ὅτι συμβέβηκεν εἶναι καὶ σὸν καὶ 
-Z//180a/7	τέκνον.  
-Z//180a/8	  Καὶ τὸ εἶναι τῶν κακῶν τι ἀγαθόν· “ἡ γὰρ φρόνησίς 
-Z//180a/9	ἐστιν ἐπιστήμη τῶν κακῶν”. τὸ δὲ τοῦτο τούτων εἶναι οὐ λέ-
-Z//180a/10	γεται πολλαχῶς, ἀλλὰ κτῆμα. εἰ δ' ἄρα πολλαχῶς 
-Z//180a/11	(καὶ γὰρ τὸν ἄνθρωπον τῶν ζῴων φαμὲν εἶναι, ἀλλ' οὔ τι 
-Z//180a/12	κτῆμα· καὶ ἐάν τι πρὸς τὰ κακὰ λέγηται ὡς τινός, διὰ 
-Z//180a/13	τοῦτο τῶν κακῶν ἐστιν, ἀλλ' οὐ τοῦτο τῶν κακῶν), παρὰ τὸ 
-Z//180a/14	πῂ οὖν καὶ ἁπλῶς φαίνεται. καίτοι ἐνδέχεται ἴσως ἀγαθὸν 
-Z//180a/15	εἶναί τι τῶν κακῶν διττῶς, ἀλλ' οὐκ ἐπὶ τοῦ λόγου τούτου, 
-Z//180a/16	ἀλλ' εἴ τι δοῦλον εἴη ἀγαθὸν μοχθηροῦ, μᾶλλον. ἴσως δ' 
-Z//180a/17	οὐδ' οὕτως· οὐ γὰρ εἰ ἀγαθὸν καὶ τούτου, ἀγαθὸν τούτου 
-Z//180a/18	ἅμα. οὐδὲ τὸ τὸν ἄνθρωπον φάναι τῶν ζῴων εἶναι [οὐ] λέ-
-Z//180a/19	γεται πολλαχῶς· οὐ γὰρ εἴ ποτέ τι σημαίνομεν ἀφελόν-
-Z//180a/20	τες, τοῦτο λέγεται πολλαχῶς· καὶ γὰρ τὸ ἥμισυ εἰπόντες 
-Z//180a/21	τοῦ ἔπους “δός μοι Ἰλιάδα” σημαίνομεν, οἷον τὸ “μῆνιν ἄει-
-Z//180a/22	δε, θεά”. 
-Z//180a/23	  Τοὺς δὲ παρὰ τὸ κυρίως τόδε ἢ πῂ ἢ ποὺ ἢ πὼς ἢ 
-Z//180a/24	πρός τι λέγεσθαι, καὶ μὴ ἁπλῶς, λυτέον σκοποῦντι τὸ συμ-
-Z//180a/25	πέρασμα πρὸς τὴν ἀντίφασιν, εἰ ἐνδέχεται τούτων τι πε-
-Z//180a/26	πονθέναι. τὰ γὰρ ἐναντία καὶ τὰ ἀντικείμενα καὶ φάσιν 
-Z//180a/27	καὶ ἀπόφασιν ἁπλῶς μὲν ἀδύνατον ὑπάρχειν τῷ αὐτῷ, 
-Z//180a/28	πῂ μέντοι ἑκάτερον ἢ πρός τι ἢ πώς, ἢ τὸ μὲν πῂ τὸ δ' 
-Z//180a/29	ἁπλῶς, οὐδὲν κωλύει. ὥστ' εἰ τόδε μὲν ἁπλῶς τόδε δὲ πῄ, 
-Z//180a/30	οὔπω ἔλεγχος, τοῦτο δ' ἐν τῷ συμπεράσματι θεωρητέον πρὸς 
-Z//180a/31	τὴν ἀντίφασιν. 
-Z//180a/32	  Εἰσὶ δὲ πάντες οἱ τοιοῦτοι λόγοι τοῦτ' ἔχοντες· “ἆρ' 
-Z//180a/33	ἐνδέχεται τὸ μὴ ὂν εἶναι; ἀλλὰ μὴν ἔστι γέ τι μὴ ὄν.” ὁμοίως 
-Z//180a/34	δὲ καὶ τὸ ὂν οὐκ ἔσται· οὐ γὰρ ἔσται τι τῶν ὄντων. “ἆρ' ἐν- 
-Z//180a/35	δέχεται τὸν αὐτὸν ἅμα εὐορκεῖν καὶ ἐπιορκεῖν;” “ἆρ' ἐγχω-
-Z//180a/36	ρεῖ τὸν αὐτὸν ἅμα τῷ αὐτῷ πείθεσθαι καὶ ἀπειθεῖν;” ἢ οὔτε 
-Z//180a/37	τὸ εἶναί τι καὶ εἶναι ταὐτόν (τὸ γὰρ μὴ ὂν οὐκ εἰ ἔστι τι, 
-Z//180a/38	καὶ ἔστιν ἁπλῶς), οὔτ' εἰ εὐορκεῖ τόδε ἢ τῇδε, ἀνάγκη καὶ 
-Z//180a/39	εὐορκεῖν (ὁ γὰρ ὀμόσας ἐπιορκήσειν εὐορκεῖ ἐπιορκῶν τοῦτο 
-Z//180b/1	μόνον, εὐορκεῖ δὲ οὔ)· οὐδ' ὁ ἀπειθῶν πείθεται, ἀλλὰ τὶ 
-Z//180b/2	πείθεται. ὅμοιος δ' ὁ λόγος καὶ περὶ τοῦ ψεύδεσθαι τὸν 
-Z//180b/3	αὐτὸν ἅμα καὶ ἀληθεύειν, ἀλλὰ διὰ τὸ μὴ εἶναι εὐθεώρη-
-Z//180b/4	τον πότερον ἄν τις ἀποδοίη, τὸ ἁπλῶς ἀληθεύειν ἢ ψεύδε-
-Z//180b/5	σθαι, δύσκολον φαίνεται. κωλύει δ' αὐτὸν οὐδὲν ἁπλῶς μὲν 
-Z//180b/6	εἶναι ψευδῆ πῂ δ' ἀληθῆ ἤ τινος, καὶ εἶναι ἀληθῆ τινά, 
-Z//180b/7	ἀληθῆ δὲ αὐτὸν μή. ὁμοίως δὲ καὶ ἐπὶ τῶν πρός τι καὶ ποὺ καὶ 
-Z//180b/8	ποτέ· πάντες γὰρ οἱ τοιοῦτοι λόγοι παρὰ τοῦτο συμβαίνουσιν. 
-Z//180b/9	“ἆρ' ἡ ὑγίεια ἢ ὁ πλοῦτος ἀγαθόν; ἀλλὰ τῷ ἄφρονι καὶ μὴ 
-Z//180b/10	ὀρθῶς χρωμένῳ οὐκ ἀγαθόν· ἀγαθὸν ἄρα καὶ οὐκ ἀγαθόν.” 
-Z//180b/11	“ἆρα τὸ ὑγιαίνειν ἢ δύνασθαι ἐν πόλει βέλτιον; ἀλλ' ἔστιν ὅτε 
-Z//180b/12	οὐ βέλτιον· ταὐτὸν ἄρα τῷ αὐτῷ ἀγαθὸν καὶ οὐκ ἀγαθόν.” 
-Z//180b/13	ἢ οὐδὲν κωλύει ἁπλῶς ὂν ἀγαθὸν τῷδε μὴ εἶναι ἀγαθόν, 
-Z//180b/14	ἢ τῷδε μὲν ἀγαθόν, ἀλλ' οὐ νῦν ἢ οὐκ ἐνταῦθ' ἀγαθόν; “ἆρ' 
-Z//180b/15	ὃ μὴ βούλοιτ' ἂν ὁ φρόνιμος, κακόν; ἀποβαλεῖν δ' οὐ βού-
-Z//180b/16	λεται τἀγαθόν· κακὸν ἄρα τἀγαθόν.” οὐ γὰρ ταὐτὸν εἰπεῖν 
-Z//180b/17	τἀγαθὸν εἶναι κακὸν καὶ τὸ ἀποβαλεῖν τἀγαθόν. ὁμοίως 
-Z//180b/18	δὲ καὶ ὁ τοῦ κλέπτου λόγος· οὐ γάρ, εἰ κακόν ἐστιν ὁ κλέ-
-Z//180b/19	πτης, καὶ τὸ λαβεῖν ἐστι κακόν. οὔκουν τὸ κακὸν βούλεται,  
-Z//180b/20	ἀλλὰ τἀγαθόν· τὸ γὰρ λαβεῖν ἀγαθόν. καὶ ἡ νό-
-Z//180b/21	σος κακόν ἐστιν, ἀλλ' οὐ τὸ ἀποβαλεῖν νόσον. “ἆρα τὸ δί-
-Z//180b/22	καιον τοῦ ἀδίκου καὶ τὸ δικαίως τοῦ ἀδίκως αἱρετώτερον; ἀλλ' 
-Z//180b/23	ἀποθανεῖν ἀδίκως αἱρετώτερον.” “ἆρα δίκαιόν ἐστι τὰ αὑτοῦ 
-Z//180b/24	ἔχειν ἕκαστον; ἃ δ' ἄν τις κρίνῃ κατὰ δόξαν τὴν αὑτοῦ, κἂν 
-Z//180b/25	ᾖ ψευδής, κύριά ἐστιν ἐκ τοῦ νόμου· τὸ αὐτὸ ἄρα δίκαιον καὶ 
-Z//180b/26	οὐ δίκαιον”· καὶ “πότερον δεῖ κρίνειν, τὸν τὰ δίκαια λέγοντα ἢ 
-Z//180b/27	τὸν τὰ ἄδικα; ἀλλὰ μὴν καὶ τὸν ἀδικούμενον δίκαιόν ἐστιν 
-Z//180b/28	ἱκανῶς λέγειν ἃ ἔπαθεν· ταῦτα δ' ἦν ἄδικα.” οὐ γάρ, εἰ πα-
-Z//180b/29	θεῖν τι ἀδίκως αἱρετόν, τὸ ἀδίκως αἱρετώτερον τοῦ δικαίως, 
-Z//180b/30	ἀλλ' ἁπλῶς μὲν τὸ δικαίως, τοδὶ μέντοι οὐδὲν κωλύει ἀδί-
-Z//180b/31	κως ἢ δικαίως. καὶ τὸ ἔχειν τὰ αὐτοῦ δίκαιον, τὸ δὲ τἀλ-
-Z//180b/32	λότρια οὐ δίκαιον· κρίσιν μέντοι ταύτην δικαίαν εἶναι οὐδὲν 
-Z//180b/33	κωλύει, οἷον ἂν ᾖ κατὰ δόξαν τοῦ κρίναντος· οὐ γάρ, εἰ δί-
-Z//180b/34	καιον τῳδὶ ἢ ὡδί, καὶ ἁπλῶς δίκαιον. ὁμοίως δὲ καὶ ἄδικα 
-Z//180b/35	ὄντα οὐδὲν κωλύει λέγειν γε αὐτὰ δίκαιον εἶναι· οὐ γάρ, εἰ 
[0086]  [040]  [SE]  []

-Z//180b/36	λέγειν δίκαιον, ἀνάγκη δίκαια εἶναι, ὥσπερ οὐδ' εἰ ὠφέλι-
-Z//180b/37	μον λέγειν, ὠφέλιμα. ὁμοίως δὲ καὶ ἐπὶ τῶν δικαίων. ὥστ' 
-Z//180b/38	οὐκ εἰ τὰ λεγόμενα ἄδικα, ὁ λέγων ἄδικα νικᾶται· λέγει γὰρ 
-Z//180b/39	ἃ λέγειν ἐστὶ δίκαια, ἁπλῶς δὲ καὶ παθεῖν ἄδικα. 
-Z//181a/1	  Τοῖς δὲ παρὰ τὸν ὁρισμὸν γινομένοις τοῦ ἐλέγχου, καθ-
-Z//181a/2	άπερ ὑπεγράφη πρότερον, ἀπαντητέον σκοποῦσι τὸ συμ-
-Z//181a/3	πέρασμα πρὸς τὴν ἀντίφασιν, ὅπως ἔσται τὸ αὐτὸ καὶ κατὰ  
-Z//181a/4	τὸ αὐτὸ καὶ πρὸς τὸ αὐτὸ καὶ ὡσαύτως καὶ ἐν τῷ αὐτῷ 
-Z//181a/5	χρόνῳ. ἐὰν δ' ἐν ἀρχῇ προσέρηται, οὐχ ὁμολογητέον ὡς 
-Z//181a/6	ἀδύνατον τὸ αὐτὸ εἶναι διπλάσιον καὶ μὴ διπλάσιον, ἀλλὰ 
-Z//181a/7	φατέον, μὴ μέντοι ὡδὶ ὥς ποτ' ἦν τὸ ἐλέγχεσθαι διωμο-
-Z//181a/8	λογημένον. εἰσὶ δὲ πάντες οἵδ' οἱ λόγοι παρὰ τὸ τοιοῦτο. “ἆρ' 
-Z//181a/9	ὁ εἰδὼς ἕκαστον ὅτι ἕκαστον οἶδε τὸ πρᾶγμα; καὶ ὁ ἀγνοῶν 
-Z//181a/10	ὡσαύτως; εἰδὼς δέ τις τὸν Κορίσκον ὅτι Κορίσκος ἀγνοοίη 
-Z//181a/11	ἂν ὅτι μουσικός, ὥστε ταὐτὸ ἐπίσταται καὶ ἀγνοεῖ.” “ἆρα τὸ 
-Z//181a/12	τετράπηχυ τοῦ τριπήχεος μεῖζον; γένοιτο δ' ἂν ἐκ τριπήχεος 
-Z//181a/13	τετράπηχυ κατὰ τὸ μῆκος· τὸ δὲ μεῖζον ἐλάττονος μεῖζον· 
-Z//181a/14	αὐτὸ ἄρα αὑτοῦ κατὰ ταὐτὸ μεῖζον καὶ ἔλαττον.” 
-Z//181a/15	  Τοὺς δὲ παρὰ τὸ αἰτεῖσθαι καὶ λαμβάνειν τὸ ἐν ἀρχῇ 
-Z//181a/16	πυνθανομένῳ, ἂν ᾖ δῆλον, οὐ δοτέον, οὐδ' ἂν ἔνδοξον ᾖ 
-Z//181a/17	λέγοντι τἀληθές. ἂν δὲ λάθῃ, τὴν ἄγνοιαν διὰ τὴν μοχθη-
-Z//181a/18	ρίαν τῶν τοιούτων λόγων εἰς τὸν ἐρωτῶντα μεταστρεπτέον ὡς οὐ 
-Z//181a/19	διειλεγμένον· ὁ γὰρ ἔλεγχος ἄνευ τοῦ ἐξ ἀρχῆς. εἶθ' ὅτι ἐδόθη 
-Z//181a/20	οὐχ ὡς τούτῳ χρησομένου, ἀλλ' ὡς πρὸς τοῦτο συλλογιου-
-Z//181a/21	μένου, τοὐναντίον ἢ ἐπὶ τῶν παρεξελέγχων. 
-Z//181a/22	  Καὶ τοὺς διὰ τοῦ παρεπομένου συμβιβάζοντας ἐπ' αὐτοῦ 
-Z//181a/23	τοῦ λόγου δεικτέον. ἔστι δὲ διττὴ ἡ τῶν ἑπομένων ἀκολούθη-
-Z//181a/24	σις· ἢ γὰρ ὡς τῷ ἐν μέρει τὸ καθόλου, οἷον ἀνθρώπῳ ζῷον 
-Z//181a/25	(ἀξιοῦται γάρ, εἰ τόδε μετὰ τοῦδε, καὶ τόδ' εἶναι μετὰ τοῦδε), 
-Z//181a/26	ἢ κατὰ τὰς ἀντιθέσεις (εἰ γὰρ τόδε τῷδε ἀκολουθεῖ, τῷ ἀν-
-Z//181a/27	τικειμένῳ τὸ ἀντικείμενον)· παρ' ὃ καὶ ὁ τοῦ Μελίσσου λό- 
-Z//181a/28	γος· εἰ γὰρ τὸ γεγονὸς ἔχει ἀρχήν, τὸ ἀγένητον ἀξιοῖ μὴ 
-Z//181a/29	ἔχειν, ὥστ' εἰ ἀγένητος ὁ οὐρανός, καὶ ἄπειρος. τὸ δ' οὐκ ἔστιν· 
-Z//181a/30	ἀνάπαλιν γὰρ ἡ ἀκολούθησις. 
-Z//181a/31	  Ὅσοι τε παρὰ τὸ προστιθέναι τι συλλογίζονται, σκο-
-Z//181a/32	πεῖν εἰ ἀφαιρουμένου συμβαίνει μηδὲν ἧττον τὸ ἀδύνατον. 
-Z//181a/33	κἄπειτα τοῦτο ἐμφανιστέον, καὶ λεκτέον ὡς ἔδωκεν οὐχ ὡς 
-Z//181a/34	δοκοῦν ἀλλ' ὡς πρὸς τὸν λόγον, ὁ δὲ κέχρηται οὐδὲν πρὸς 
-Z//181a/35	τὸν λόγον. 
-Z//181a/36	  Πρὸς δὲ τοὺς τὰ πλείω ἐρωτήματα ἓν ποιοῦντας εὐθὺς 
-Z//181a/37	ἐν ἀρχῇ διοριστέον· ἐρώτησις γὰρ μία πρὸς ἣν μία ἀπόκρι-
-Z//181a/38	σις ἔστιν, ὥστ' οὔτε πλείω καθ' ἑνὸς οὔτε ἓν κατὰ πολλῶν, 
-Z//181a/39	ἀλλ' ἓν καθ' ἑνὸς φατέον ἢ ἀποφατέον. ὥσπερ δὲ ἐπὶ τῶν 
-Z//181b/1	ὁμωνύμων ὁτὲ μὲν ἀμφοῖν ὁτὲ δ' οὐδετέρῳ ὑπάρχει, ὥστε 
-Z//181b/2	μὴ ἁπλοῦ ὄντος τοῦ ἐρωτήματος ἁπλῶς ἀποκρινομένοις 
-Z//181b/3	οὐδὲν συμβαίνει πάσχειν, ὁμοίως καὶ ἐπὶ τούτων. ὅταν 
-Z//181b/4	μὲν οὖν τὰ πλείω τῷ ἑνὶ ἢ τὸ ἓν τοῖς πολλοῖς ὑπάρχῃ, τῷ 
-Z//181b/5	ἁπλῶς δόντι καὶ ἁμαρτόντι ταύτην τὴν ἁμαρτίαν οὐδὲν ὑπ-
-Z//181b/6	εναντίωμα συμβαίνει, ὅταν δὲ τῷ μὲν τῷ δὲ μή, ἢ πλείω 
-Z//181b/7	κατὰ πλειόνων. καὶ ἔστιν ὡς ὑπάρχει ἀμφότερα ἀμφοτέ-
-Z//181b/8	ροις, ἔστι δ' ὡς οὐχ ὑπάρχει πάλιν, ὥστε τοῦτ' εὐλαβητέον· 
-Z//181b/9	οἷον ἐν τοῖσδε τοῖς λόγοις· “εἰ τὸ μέν ἐστιν ἀγαθὸν τὸ δὲ κα-
-Z//181b/10	κόν, ὅτι ταῦτα ἀληθὲς εἰπεῖν ἀγαθὸν καὶ κακόν, καὶ πά-
-Z//181b/11	λιν μήτ' ἀγαθὸν μήτε κακόν (οὐκ ἔστι γὰρ ἑκάτερον ἑκά-
-Z//181b/12	τερον), ὥστε ταὐτὸ ἀγαθὸν καὶ κακὸν καὶ οὔτ' ἀγαθὸν οὔτε 
-Z//181b/13	κακόν”, καὶ “εἰ ἕκαστον αὐτὸ αὑτῷ ταὐτὸ καὶ ἄλλου ἕτερον,  
-Z//181b/14	ἐπειδὴ οὐκ ἄλλοις ταὐτὰ ἀλλ' αὑτοῖς καὶ ἕτερα αὑτῶν, 
-Z//181b/15	τὰ αὐτὰ ἑαυτοῖς ἕτερα καὶ τὰ αὐτά”. ἔτι “εἰ τὸ μὲν ἀγαθὸν κα-
-Z//181b/16	κὸν γίνεται, τὸ δὲ κακὸν ἀγαθόν, δύο γένοιντ' ἄν· δυοῖν 
-Z//181b/17	δὲ καὶ ἀνίσων ἑκάτερον αὐτὸ αὑτῷ ἴσον· ὥστε ἴσα καὶ ἄνισα 
-Z//181b/18	αὐτὰ αὑτοῖς”. 
-Z//181b/19	  Ἐμπίπτουσι μὲν οὖν οὗτοι καὶ εἰς ἄλλας λύσεις· καὶ 
-Z//181b/20	γὰρ τὸ ἄμφω καὶ τὸ ἅπαντα πλείω σημαίνει· οὔκουν ταὐ-
-Z//181b/21	τόν, πλὴν ὄνομα, συμβαίνει φῆσαι καὶ ἀποφῆσαι. τοῦτο 
-Z//181b/22	δ' οὐκ ἦν ἔλεγχος, ἀλλὰ φανερὸν ὅτι μὴ μιᾶς ἐρωτήσεως 
-Z//181b/23	τῶν πλειόνων γινομένης, ἀλλ' ἓν καθ' ἑνὸς φάντος ἢ ἀπο-
-Z//181b/24	φάντος, οὐκ ἔσται τὸ ἀδύνατον. 
-Z//181b/25	  Περὶ δὲ τῶν ἀπαγόντων εἰς 〈τὸ〉 τὸ αὐτὸ πολλάκις εἰπεῖν 
-Z//181b/26	φανερὸν ὡς οὐ δοτέον τῶν πρός τι λεγομένων σημαίνειν τι 
-Z//181b/27	χωριζομένας καθ' αὑτὰς τὰς κατηγορίας, οἷον “διπλάσιον” 
-Z//181b/28	ἀντὶ τοῦ “διπλάσιον ἡμίσεος”, ὅτι ἐμφαίνεται. καὶ γὰρ τὸ 
-Z//181b/29	δέκα ἐν τοῖς ἑνὸς δέουσι δέκα καὶ τὸ ποιῆσαι ἐν τῷ μὴ ποι-
-Z//181b/30	ῆσαι καὶ ὅλως ἐν τῇ ἀποφάσει ἡ φάσις· ἀλλ' ὅμως οὐκ 
-Z//181b/31	εἴ τις λέγει τοδὶ μὴ εἶναι λευκόν, λέγει αὐτὸ λευκὸν εἶναι. 
-Z//181b/32	τὸ δὲ “διπλάσιον” οὐδὲ σημαίνει οὐδὲν ἴσως, ὥσπερ οὐδὲ τὸ 
-Z//181b/33	“ἥμισυ”· εἰ δ' ἄρα καὶ σημαίνει, ἀλλ' οὐ ταὐτὸ καὶ συν-
-Z//181b/34	ῃρημένον. οὐδ' ἡ ἐπιστήμη ἐν τῷ εἴδει (οἷον εἰ ἔστιν ἡ ἰατρικὴ 
-Z//181b/35	ἐπιστήμη), ὅπερ τὸ κοινόν· ἐκεῖνο δ' ἦν ἐπιστήμη ἐπιστητοῦ. ἐν 
-Z//181b/36	δὲ τοῖς 〈τούτων〉 δι' ὧν δηλοῦται κατηγορουμένοις τοῦτο λεκτέον,  
-Z//181b/37	ὡς οὐ τὸ αὐτὸ χωρὶς καὶ ἐν τῷ λόγῳ τὸ δηλούμενον. τὸ γὰρ 
-Z//181b/38	κοῖλον κοινῇ μὲν τὸ αὐτὸ δηλοῖ ἐπὶ τοῦ σιμοῦ καὶ τοῦ ῥοι-
-Z//181b/39	κοῦ, προστιθέμενον δὲ οὐδὲν κωλύει ἄλλα, τὸ μὲν τῇ ῥινὶ τὸ 
-Z//182a/1	δὲ τῷ σκέλει, σημαίνειν· ἔνθα μὲν γὰρ τὸ σιμόν, ἔνθα 
-Z//182a/2	δὲ τὸ ῥοικὸν σημαίνει, καὶ οὐδὲν διαφέρει εἰπεῖν ῥὶς σιμὴ ἢ ῥὶς 
-Z//182a/3	κοίλη. ἔτι οὐ δοτέον τὴν λέξιν κατ' εὐθύ· ψεῦδος γάρ ἐστιν. 
-Z//182a/4	οὐ γάρ ἐστι τὸ σιμὸν ῥὶς κοίλη ἀλλὰ ῥινὸς τοδί, οἷον πάθος, 
-Z//182a/5	ὥστ' οὐδὲν ἄτοπον εἰ ἡ ῥὶς ἡ σιμὴ ῥίς ἐστιν ἔχουσα κοιλό-
-Z//182a/6	τητα ῥινός. 
-Z//182a/7	  Περὶ δὲ τῶν σολοικισμῶν, παρ' ὅ τι μὲν φαίνονται 
-Z//182a/8	συμβαίνειν εἴπομεν πρότερον. ὡς δὲ λυτέον, ἐπ' αὐτῶν τῶν 
-Z//182a/9	λόγων ἔσται φανερόν· ἅπαντες γὰρ οἱ τοιοίδε τοῦτο βούλονται 
-Z//182a/10	κατασκευάζειν. “ἆρ' ὃ λέγεις ἀληθῶς, καὶ ἔστι τοῦτο ἀλη-
-Z//182a/11	θῶς; φῂς δ' εἶναί τι λίθον· ἔστιν ἄρα τι λίθον.” ἢ τὸ λέ-
-Z//182a/12	γειν λίθον οὐκ ἔστι λέγειν ὃ ἀλλ' ὅν, οὐδὲ τοῦτο ἀλλὰ τοῦτον. 
-Z//182a/13	εἰ οὖν ἔροιτό τις, “ἆρ' ὃν ἀληθῶς λέγεις, ἔστι τοῦτον;”, οὐκ ἂν 
-Z//182a/14	δοκοίη ἑλληνίζειν, ὥσπερ οὐδ' εἰ ἔροιτο, “ἆρ' ἣν λέγεις εἶναι, 
-Z//182a/15	ἔστιν οὗτος;”. ξύλον δ' εἰπεῖν οὗτος, ἢ ὅσα μήτε θῆλυ μήτ' ἄρ-
-Z//182a/16	ρεν σημαίνει, οὐδὲν διαφέρει· διὸ καὶ οὐ γίνεται σολοικισμός· 
-Z//182a/17	“εἰ ὃ λέγεις εἶναι, ἔστι τοῦτο, ξύλον δὲ λέγεις εἶναι, ἔστιν ἄρα 
-Z//182a/18	ξύλον”. τὸ δὲ “λίθος” καὶ τὸ “οὗτος” ἄρρενος ἔχει κλίσιν. εἰ δή 
-Z//182a/19	τις ἔροιτο “ἆρ' οὗτός ἐστιν αὕτη;”, εἶτα πάλιν “τί δ'; οὐχ οὗτός 
-Z//182a/20	ἐστι Κορίσκος;”, εἶτ' εἴπειεν “ἔστιν ἄρα οὗτος αὕτη”, οὐ συλλελό-
-Z//182a/21	γισται τὸν σολοικισμόν, οὐδ' εἰ τὸ “Κορίσκος” σημαίνει ὅπερ 
-Z//182a/22	αὕτη, μὴ δίδωσι δὲ ὁ ἀποκρινόμενος, ἀλλὰ δεῖ τοῦτο προσ- 
-Z//182a/23	ερωτηθῆναι. εἰ δὲ μήτ' ἔστιν μήτε δίδωσιν, οὐ συλλελό-
-Z//182a/24	γισται οὔτε τῷ ὄντι οὔτε πρὸς τὸν ἠρωτημένον. ὁμοίως οὖν 
-Z//182a/25	δεῖ κἀκεῖ τὸν λίθον σημαίνειν “οὗτος”. εἰ δὲ μήτε ἔστι μήτε 
-Z//182a/26	δέδοται, οὐ λεκτέον τὸ συμπέρασμα· φαίνεται δὲ παρὰ τὸ 
-Z//182a/27	τὴν ἀνόμοιον πτῶσιν τοῦ ὀνόματος ὁμοίαν φαίνεσθαι. “ἆρ' 
-Z//182a/28	ἀληθές ἐστιν εἰπεῖν ὅτι ἔστιν αὕτη ὅπερ εἶναι φῂς αὐτήν; 
-Z//182a/29	εἶναι δὲ φῂς ἀσπίδα· ἔστιν ἄρα αὕτη ἀσπίδα.” ἢ οὐκ ἀνάγκη, 
-Z//182a/30	εἰ μὴ τὸ “αὕτη” ἀσπίδα σημαίνει ἀλλ' ἀσπίς, τὸ δὲ “ταύτην” 
-Z//182a/31	ἀσπίδα. οὐδ' εἰ ὃ φῂς εἶναι τοῦτον, ἔστιν οὗτος, φῂς δ' εἶναι 
-Z//182a/32	Κλέωνα, ἔστιν ἄρα οὗτος Κλέωνα· οὐ γὰρ ἔστιν οὗτος Κλέωνα· 
-Z//182a/33	εἴρηται γὰρ ὅτι ὅ φημι εἶναι τοῦτον, ἔστιν οὗτος, οὐ τοῦτον· οὐδὲ 
-Z//182a/34	γὰρ ἂν ἑλληνίζοι οὕτως τὸ ἐρώτημα λεχθέν, “ἆρ' ἐπίστασαι 
[0086]  [040]  [SE]  []

-Z//182a/35	τοῦτο; τοῦτο δ' ἐστὶ λίθος· ἐπίστασαι ἄρα λίθος”. ἢ οὐ ταὐτὸ 
-Z//182a/36	σημαίνει τὸ “τοῦτο” ἐν τῷ “ἆρ' ἐπίστασαι τοῦτο;” καὶ ἐν τῷ 
-Z//182a/37	“τοῦτο δὲ λίθος”, ἀλλ' ἐν μὲν τῷ πρώτῳ τοῦτον, ἐν δὲ τῷ ὑστέρῳ 
-Z//182a/38	οὗτος. “ἆρ' οὗ ἐπιστήμην ἔχεις, ἐπίστασαι τοῦτο; ἐπιστήμην δ' 
-Z//182a/39	ἔχεις λίθου· ἐπίστασαι ἄρα λίθου.” ἢ τὸ μὲν “οὗ” λίθου λέγει, 
-Z//182b/1	τὸ δὲ “τοῦτο” λίθον· ἐδόθη δ', οὗ ἐπιστήμην ἔχεις, ἐπίστασθαι 
-Z//182b/2	οὐ τούτου ἀλλὰ τοῦτο, ὥστ' οὐ τοῦ λίθου ἀλλὰ τὸν λίθον. 
-Z//182b/3	  Ὅτι μὲν οὖν οἱ τοιοῦτοι τῶν λόγων οὐ συλλογίζονται σο-
-Z//182b/4	λοικισμὸν ἀλλὰ φαίνονται, καὶ διὰ τί τε φαίνονται καὶ 
-Z//182b/5	πῶς ἀπαντητέον πρὸς αὐτούς, φανερὸν ἐκ τῶν εἰρημένων. 
-Z//182b/6	  Δεῖ δὲ καὶ κατανοεῖν ὅτι πάντων τῶν λόγων οἱ μέν 
-Z//182b/7	εἰσι ῥᾴους κατιδεῖν, οἱ δὲ χαλεπώτεροι, παρὰ τί καὶ ἐν τίνι 
-Z//182b/8	παραλογίζονται τὸν ἀκούοντα, πολλάκις οἱ αὐτοὶ ἐκείνοις  
-Z//182b/9	ὄντες· τὸν αὐτὸν γὰρ λόγον δεῖ καλεῖν τὸν παρὰ ταὐτὸ γι-
-Z//182b/10	νόμενον. ὁ αὐτὸς δὲ λόγος τοῖς μὲν παρὰ τὴν λέξιν τοῖς 
-Z//182b/11	δὲ παρὰ τὸ συμβεβηκὸς τοῖς δὲ παρ' ἕτερον δόξειεν ἂν εἶ-
-Z//182b/12	ναι διὰ τὸ μεταφερόμενον ἕκαστον μὴ ὁμοίως εἶναι δῆλον. 
-Z//182b/13	ὥσπερ οὖν ἐν τοῖς παρὰ τὴν ὁμωνυμίαν, ὅσπερ δοκεῖ τρόπος 
-Z//182b/14	εὐηθέστατος εἶναι τῶν παραλογισμῶν, τὰ μὲν καὶ τοῖς τυ-
-Z//182b/15	χοῦσίν ἐστι δῆλα (καὶ γὰρ οἱ λόγοι σχεδὸν οἱ γελοῖοι πάν-
-Z//182b/16	τες εἰσὶ παρὰ τὴν λέξιν, οἷον “ἀνὴρ ἐφέρετο κατὰ κλίμακος 
-Z//182b/17	δίφρον”, καὶ “ποῖ στέλλεσθε;” “πρὸς τὴν κεραίαν”, καὶ “ποτέρα 
-Z//182b/18	τῶν βοῶν ἔμπροσθεν τέξεται;” “οὐδετέρα, ἀλλ' ὄπισθεν ἄμφω”, 
-Z//182b/19	καὶ “καθαρὸς ὁ βορέας;” “οὐ δῆτα· ἀπεκτόνηκε γὰρ τὸν πτωχὸν 
-Z//182b/20	κατῳνωμένον”. “ἆρ' Εὔαρχος;” “οὐ δῆτα, ἀλλ' Ἀπολλω-
-Z//182b/21	νίδης”· τὸν αὐτὸν δὲ τρόπον καὶ τῶν ἄλλων σχεδὸν οἱ πλεῖ-
-Z//182b/22	στοι)· τὰ δὲ καὶ τοὺς ἐμπειροτάτους φαίνεται λανθάνειν (ση-
-Z//182b/23	μεῖον δὲ τούτου ὅτι μάχονται πολλάκις περὶ τῶν ὀνομά-
-Z//182b/24	των, οἷον πότερον ταὐτὸ σημαίνει κατὰ πάντων τὸ ὂν καὶ 
-Z//182b/25	τὸ ἕν, ἢ ἕτερον· τοῖς μὲν γὰρ δοκεῖ ταὐτὸ σημαίνειν τὸ ὂν 
-Z//182b/26	καὶ τὸ ἕν, οἱ δὲ τὸν Ζήνωνος λόγον καὶ Παρμενίδου λύουσι 
-Z//182b/27	διὰ τὸ πολλαχῶς φάναι τὸ ἓν λέγεσθαι καὶ τὸ ὄν). ὁμοί-
-Z//182b/28	ως δὲ καὶ 〈τῶν〉 παρὰ τὸ συμβεβηκὸς καὶ παρὰ τῶν ἄλλων 
-Z//182b/29	ἕκαστον οἱ μὲν ἔσονται ῥᾴους ἰδεῖν οἱ δὲ χαλεπώτεροι τῶν 
-Z//182b/30	λόγων, καὶ λαβεῖν ἐν τίνι γένει, καὶ πότερον ἔλεγχος ἢ οὐκ 
-Z//182b/31	ἔλεγχος, οὐ ῥᾴδιον ὁμοίως περὶ πάντων. 
-Z//182b/32	  Ἔστι δὲ δριμὺς λόγος ὅστις ἀπορεῖν ποιεῖ μάλιστα·  
-Z//182b/33	δάκνει γὰρ οὗτος μάλιστα. ἀπορία δ' ἐστὶ διττή, ἡ μὲν ἐν 
-Z//182b/34	τοῖς συλλελογισμένοις, ὅ τι ἀνέλῃ τις τῶν ἐρωτημάτων, ἡ 
-Z//182b/35	δ' ἐν τοῖς ἐριστικοῖς, πῶς εἴπῃ τις τὸ προταθέν. διόπερ ἐν 
-Z//182b/36	τοῖς συλλογιστικοῖς οἱ δριμύτεροι λόγοι ζητεῖν μᾶλλον ποι-
-Z//182b/37	οῦσιν. ἔστι δὲ συλλογιστικὸς μὲν λόγος δριμύτατος ἂν ἐξ 
-Z//182b/38	ὅτι μάλιστα δοκούντων ὅτι μάλιστα ἔνδοξον ἀναιρῇ. εἷς γὰρ 
-Z//182b/39	ὢν ὁ λόγος μετατιθεμένης τῆς ἀντιφάσεως ἅπαντας ὁμοίους 
-Z//183a/1	ἕξει τοὺς συλλογισμούς· ἀεὶ γὰρ ἐξ ἐνδόξων ὁμοίως ἔνδο-
-Z//183a/2	ξον ἀναιρήσει [ἢ κατασκευάσει], διόπερ ἀπορεῖν ἀναγκαῖον. 
-Z//183a/3	μάλιστα μὲν οὖν ὁ τοιοῦτος δριμύς, ὁ ἐξ ἴσου τὸ συμπέρα-
-Z//183a/4	σμα ποιῶν τοῖς ἐρωτήμασι, δεύτερος δ' ὁ ἐξ ἁπάντων ὁμοί-
-Z//183a/5	ων· οὗτος γὰρ ὁμοίως ποιήσει ἀπορεῖν ὁποῖον τῶν ἐρωτημά-
-Z//183a/6	των ἀναιρετέον. τοῦτο δὲ χαλεπόν· ἀναιρετέον μὲν γάρ, ὅ 
-Z//183a/7	τι δ' ἀναιρετέον ἄδηλον. τῶν δ' ἐριστικῶν δριμύτατος μὲν ὁ 
-Z//183a/8	πρῶτον εὐθὺς ἄδηλος πότερον συλλελόγισται ἢ οὔ, καὶ πότερον 
-Z//183a/9	παρὰ ψεῦδος ἢ διαίρεσίν ἐστιν ἡ λύσις· δεύτερος δὲ τῶν 
-Z//183a/10	ἄλλων ὁ δῆλος μὲν ὅτι παρὰ διαίρεσιν ἢ ἀναίρεσίν ἐστι, 
-Z//183a/11	μὴ φανερὸς δ' ὢν διὰ τίνος τῶν ἠρωτημένων ἀναίρεσιν ἢ 
-Z//183a/12	διαίρεσιν λυτέος ἐστίν, ἢ πότερον αὕτη παρὰ τὸ συμ-
-Z//183a/13	πέρασμα ἢ παρά τι τῶν ἐρωτημάτων ἐστίν. 
-Z//183a/14	  Ἐνίοτε μὲν οὖν ὁ μὴ συλλογισθεὶς λόγος εὐήθης ἐστίν, 
-Z//183a/15	ἐὰν ᾖ λίαν ἄδοξα ἢ ψευδῆ τὰ λήμματα· ἐνίοτε δ' οὐκ 
-Z//183a/16	ἄξιος καταφρονεῖσθαι. ὅταν μὲν γὰρ ἐλλείπῃ τι τῶν τοιού-
-Z//183a/17	των ἐρωτημάτων περὶ ἃ ὁ λόγος καὶ δι' ἅ, [καὶ] μὴ προσ-
-Z//183a/18	λαβὼν τοῦτο καὶ μὴ συλλογισάμενος εὐήθης ὁ συλλογι- 
-Z//183a/19	σμός· ὅταν δὲ τῶν ἔξωθεν, οὐκ εὐκαταφρόνητος οὐδαμῶς, ἀλλ' 
-Z//183a/20	ὁ μὲν λόγος ἐπιεικής, ὁ δ' ἐρωτῶν ἠρώτηκεν οὐ καλῶς. 
-Z//183a/21	  Ἔστι δέ, ὥσπερ λύειν ὁτὲ μὲν πρὸς τὸν λόγον ὁτὲ δὲ 
-Z//183a/22	πρὸς τὸν ἐρωτῶντα καὶ τὴν ἐρώτησιν ὁτὲ δὲ πρὸς οὐδέτερον 
-Z//183a/23	τούτων—ὁμοίως καὶ ἐρωτᾶν ἔστι καὶ συλλογίζεσθαι καὶ πρὸς 
-Z//183a/24	τὴν θέσιν καὶ πρὸς τὸν ἀποκρινόμενον καὶ πρὸς τὸν χρόνον, 
-Z//183a/25	ὅταν ᾖ πλείονος χρόνου δεομένη ἡ λύσις [ἢ] τοῦ παρόντος και-
-Z//183a/26	ροῦ τοῦ διαλεχθῆναι πρὸς τὴν λύσιν. 
-Z//183a/27	  Ἐκ πόσων μὲν οὖν καὶ ποίων γίνονται τοῖς διαλεγομέ-
-Z//183a/28	νοις οἱ παραλογισμοί, καὶ πῶς δείξομέν τε ψευδόμενον καὶ 
-Z//183a/29	παράδοξα λέγειν ποιήσομεν, ἔτι δ' ἐκ τίνων συμβαίνει ὁ 
-Z//183a/30	συλλογισμός, καὶ πῶς ἐρωτητέον καὶ τίς ἡ τάξις τῶν ἐρω-
-Z//183a/31	τημάτων, ἔτι δὲ πρὸς τί χρήσιμοι πάντες εἰσὶν οἱ τοιοῦτοι λό-
-Z//183a/32	γοι, καὶ περὶ ἀποκρίσεως ἁπλῶς τε πάσης καὶ πῶς λυ-
-Z//183a/33	τέον τοὺς λόγους καὶ τοὺς συλλογισμούς, εἰρήσθω περὶ ἁπάν-
-Z//183a/34	των ἡμῖν ταῦτα. λοιπὸν δὲ περὶ τῆς ἐξ ἀρχῆς προθέσεως 
-Z//183a/35	ἀναμνήσασιν εἰπεῖν τι βραχὺ περὶ αὐτῆς καὶ τέλος ἐπιθεῖ-
-Z//183a/36	ναι τοῖς εἰρημένοις. 
-Z//183a/37	  Προειλόμεθα μὲν οὖν εὑρεῖν δύναμίν τινα συλλογιστικὴν 
-Z//183a/38	περὶ τοῦ προβληθέντος ἐκ τῶν ὑπαρχόντων ὡς ἐνδοξοτάτων· 
-Z//183a/39	τοῦτο γὰρ ἔργον ἐστὶ τῆς διαλεκτικῆς καθ' αὑτὴν καὶ τῆς 
-Z//183b/1	πειραστικῆς. ἐπεὶ δὲ προκατασκευαστέον πρὸς αὐτὴν διὰ 
-Z//183b/2	τὴν τῆς σοφιστικῆς γειτνίασιν, ὥστ' οὐ μόνον πεῖραν δύνασθαι  
-Z//183b/3	λαβεῖν διαλεκτικῶς ἀλλὰ καὶ ὡς εἰδώς, διὰ τοῦτο οὐ μόνον 
-Z//183b/4	τὸ λεχθὲν ἔργον ὑπεθέμεθα τῆς πραγματείας, τὸ λόγον 
-Z//183b/5	δύνασθαι λαβεῖν, ἀλλὰ καὶ ὅπως λόγον ὑπέχοντες φυλά-
-Z//183b/6	ξομεν τὴν θέσιν ὡς δι' ἐνδοξοτάτων ὁμοτρόπως. τὴν δ' αἰ-
-Z//183b/7	τίαν εἰρήκαμεν τούτου, ἐπεὶ καὶ διὰ τοῦτο Σωκράτης ἠρώτα 
-Z//183b/8	ἀλλ' οὐκ ἀπεκρίνετο· ὡμολόγει γὰρ οὐκ εἰδέναι. δεδήλωται 
-Z//183b/9	δ' ἐν τοῖς πρότερον καὶ πρὸς πόσα καὶ ἐκ πόσων τοῦτο ἔσται, 
-Z//183b/10	καὶ πόθεν εὐπορήσομεν τούτων, ἔτι δὲ πῶς ἐρωτητέον καὶ τα-
-Z//183b/11	κτέον τὴν ἐρώτησιν πᾶσαν, καὶ περί τε ἀποκρίσεων καὶ λύ-
-Z//183b/12	σεων τῶν πρὸς τοὺς συλλογισμούς. δεδήλωται δὲ καὶ περὶ 
-Z//183b/13	τῶν ἄλλων ὅσα τῆς αὐτῆς μεθόδου τῶν λόγων ἐστίν. πρὸς 
-Z//183b/14	δὲ τούτοις περὶ τῶν παραλογισμῶν διεληλύθαμεν, ὥσπερ εἰ-
-Z//183b/15	ρήκαμεν ἤδη πρότερον. ὅτι μὲν οὖν ἔχει τέλος ἱκανῶς ἃ 
-Z//183b/16	προειλόμεθα, φανερόν· δεῖ δ' ἡμᾶς μὴ λεληθέναι τὸ συμ-
-Z//183b/17	βεβηκὸς περὶ ταύτην τὴν πραγματείαν. τῶν γὰρ εὑρι-
-Z//183b/18	σκομένων ἁπάντων τὰ μὲν παρ' ἑτέρων ληφθέντα πρότερον 
-Z//183b/19	πεπονημένα κατὰ μέρος ἐπιδέδωκεν ὑπὸ τῶν παραλαβόντων 
-Z//183b/20	ὕστερον, τὰ δ' ἐξ ὑπαρχῆς εὑρισκόμενα μικρὰν τὸ πρῶτον 
-Z//183b/21	ἐπίδοσιν λαμβάνειν εἴωθε, χρησιμωτέραν μέντοι πολλῷ τῆς 
-Z//183b/22	ὕστερον ἐκ τούτων αὐξήσεως· μέγιστον γὰρ ἴσως ἀρχὴ παν-
-Z//183b/23	τός, ὥσπερ λέγεται. διὸ καὶ χαλεπώτατον· ὅσῳ γὰρ κρά-
-Z//183b/24	τιστον τῇ δυνάμει, τοσούτῳ μικρότατον ὂν τῷ μεγέθει χα-
-Z//183b/25	λεπώτατόν ἐστιν ὀφθῆναι. ταύτης δ' εὑρημένης ῥᾷον τὸ προσ-
-Z//183b/26	τιθέναι καὶ συναύξειν τὸ λοιπόν ἐστιν· ὅπερ καὶ περὶ τοὺς ῥη-
-Z//183b/27	τορικοὺς λόγους συμβέβηκε, σχεδὸν δὲ καὶ περὶ τὰς ἄλλας  
-Z//183b/28	ἁπάσας τέχνας. οἱ μὲν γὰρ τὰς ἀρχὰς εὑρόντες παντελῶς 
-Z//183b/29	ἐπὶ μικρόν τι προήγαγον· οἱ δὲ νῦν εὐδοκιμοῦντες, παρα-
-Z//183b/30	λαβόντες παρὰ πολλῶν οἷον ἐκ διαδοχῆς κατὰ μέρος προ-
-Z//183b/31	αγαγόντων, οὕτως ηὐξήκασι, Τεισίας μὲν μετὰ τοὺς πρώτους, 
-Z//183b/32	Θρασύμαχος δὲ μετὰ Τεισίαν, Θεόδωρος δὲ μετὰ τοῦτον, 
-Z//183b/33	καὶ πολλοὶ πολλὰ συνενηνόχασι μέρη· διόπερ οὐδὲν θαυ-
-Z//183b/34	μαστὸν ἔχειν τι πλῆθος τὴν τέχνην. ταύτης δὲ τῆς πρα-
-Z//183b/35	γματείας οὐ τὸ μὲν ἦν τὸ δ' οὐκ ἦν προεξειργασμένον, ἀλλ' 
-Z//183b/36	οὐδὲν παντελῶς ὑπῆρχεν. καὶ γὰρ τῶν περὶ τοὺς ἐριστικοὺς 
[0086]  [040]  [SE]  []

-Z//183b/37	λόγους μισθαρνούντων ὁμοία τις ἦν ἡ παίδευσις τῇ Γοργίου 
-Z//183b/38	πραγματείᾳ· λόγους γὰρ οἱ μὲν ῥητορικοὺς οἱ δὲ ἐρωτητικοὺς 
-Z//183b/39	ἐδίδοσαν ἐκμανθάνειν, εἰς οὓς πλειστάκις ἐμπίπτειν ᾠήθησαν 
-Z//184a/1	ἑκάτεροι τοὺς ἀλλήλων λόγους. διόπερ ταχεῖα μὲν ἄτεχνος 
-Z//184a/2	δ' ἦν ἡ διδασκαλία τοῖς μανθάνουσι παρ' αὐτῶν· οὐ γὰρ 
-Z//184a/3	τέχνην ἀλλὰ τὰ ἀπὸ τῆς τέχνης διδόντες παιδεύειν ὑπ-
-Z//184a/4	ελάμβανον, ὥσπερ ἂν εἴ τις, ἐπιστήμην φάσκων παραδώσειν 
-Z//184a/5	ἐπὶ τὸ μηδὲν πονεῖν τοὺς πόδας, εἶτα σκυτοτομικὴν μὲν μὴ 
-Z//184a/6	διδάσκοι μηδ' ὅθεν δυνήσεται πορίζεσθαι τὰ τοιαῦτα, δοίη 
-Z//184a/7	δὲ πολλὰ γένη παντοδαπῶν ὑποδημάτων· οὗτος γὰρ βε-
-Z//184a/8	βοήθηκε μὲν πρὸς τὴν χρείαν, τέχνην δ' οὐ παρέδωκεν. καὶ 
-Z//184a/9	περὶ μὲν τῶν ῥητορικῶν ὑπῆρχε πολλὰ καὶ παλαιὰ τὰ 
-Z//184b/1	λεγόμενα, περὶ δὲ τοῦ συλλογίζεσθαι παντελῶς οὐδὲν εἴχο-
-Z//184b/2	μεν πρότερον λέγειν ἢ τριβῇ ζητοῦντες πολὺν χρόνον  
-Z//184b/3	ἐπονοῦμεν. εἰ δὲ φαίνεται θεασαμένοις ὑμῖν, ὡς ἐκ 
-Z//184b/4	τοιούτων ἐξ ἀρχῆς ὑπαρχόντων, ἔχειν ἡ μέθοδος ἱκανῶς παρὰ 
-Z//184b/5	τὰς ἄλλας πραγματείας τὰς ἐκ παραδόσεως ηὐξημένας, 
-Z//184b/6	λοιπὸν ἂν εἴη πάντων ὑμῶν [ἢ] τῶν ἠκροαμένων ἔργον τοῖς 
-Z//184b/7	μὲν παραλελειμμένοις τῆς μεθόδου συγγνώμην τοῖς δ' εὑ-
-Z//184b/8	ρημένοις πολλὴν ἔχειν χάριν.  