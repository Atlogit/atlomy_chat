
[0057]  [053]  []  []

-Z/7/666/t	{ΓΑΛΗΝΟΥ ΠΕΡΙ ΜΑΡΑΣΜΟΥ ΒΙΒΛΙΟΝ.} 
-Z/7/666/1	  Μαρασμός ἐστι φθορὰ ζῶντος σώματος ἐπὶ 
-Z/7/666/2	ξηρότητι. διττῶς δὲ τῆς φθορᾶς λεγομένης, τῆς μὲν ἐν τῷ 
-Z/7/666/3	γίνεσθαι, τῆς δὲ ἐν τῷ γεγονέναι, κατὰ τὸ πρότερον σημαι-
-Z/7/666/4	νόμενον ἀκούειν χρὴ τῆς προσηγορίας. οὕτω δὲ καὶ αὐτὸς ὁ 
-Z/7/666/5	μαρασμὸς ὁ μὲν παρὰ τὸ μεμαράνθαι λέγοιτ' ἂν, ὁ δὲ παρὰ 
-Z/7/666/6	τὸ μαραίνεσθαι, περὶ οὗ νῦν ὁ λόγος ἐστίν. ἐπεὶ δὲ ζῶντος 
-Z/7/666/7	σώματος ἔφαμεν εἶναι φθορὰν τὸν μαρασμὸν, ἔστι δὲ τρία 
-Z/7/666/8	γένη τῶν ζώντων, ζῶα, φυτὰ καὶ σπέρματα, καὶ διὰ 
-Z/7/666/9	ταῦτα καὶ οἱ καρποὶ, τούτων ἂν εἶναι πάθος τὸν μαρασμὸν 
-Z/7/666/10	ἑρμηνεύοντες κυρίως, ἐκ μεταφορᾶς δὲ ἤδη καὶ τὰς ἀλλὰς  
-Z/7/667/1	φθορὰς, ὅσαι γίνονται διὰ ξηρότητος, μαρασμὸν ὀνομάζου-
-Z/7/667/2	σιν. ὥστε καὶ κατὰ τοῦ πυρὸς ἐπιφέρουσι τοὔνομα, καὶ 
-Z/7/667/3	μᾶλλον ἔτι ποῤῥώτερον, ἐπιφέροντες ἐπὶ πάντα τὰ κατὰ 
-Z/7/667/4	βραχὺ φθειρόμενα. ἀλλ' οὐδὲ περί τινος τῶν ἄλλων, ὅσα 
-Z/7/667/5	μὴ κυρίως μαραίνεσθαι λέγεται, περὶ μόνου δὲ τοῦ κατὰ τὸν 
-Z/7/667/6	ὁρισμὸν μαρασμοῦ νῦν ἡμῖν πρόκειται λέγειν, καὶ μάλισθ' ὅταν ἐν 
-Z/7/667/7	ζώου γένηται σώματι. κοινωνίαν γ' ὁ λόγος ἀναγκαίαν ἕξει καὶ 
-Z/7/667/8	πρὸς τὰ φυτά. κατὰ τέτταρας οὖν τρόπους ἁπλοῦς καὶ πρώ-
-Z/7/667/9	τους ἁπάντων τῶν ζώντων φθειρομένων, ὅτι καὶ τὰ στοι-
-Z/7/667/10	χεῖα τῆς οὐσίας αὐτῶν ἐστι τέσσαρα, τὰ μὲν διὰ ξηρότητος 
-Z/7/667/11	φθειρόμενα μαραίνεσθαι λέγομεν. εἰ μὲν δὴ τοῦτο μόνον 
-Z/7/667/12	αὐτοῖς ὑπάρχοι τὸ ξηραίνεσθαι, τῆς ἑτέρας τῶν στοιχείων ἀν-
-Z/7/667/13	τιθέσεως τῆς κατὰ τὸ θερμόν τε καὶ ψυχρὸν ἐν τοῖς οἰκείοις 
-Z/7/667/14	ὅροις διαμενούσης, ἁπλοῦς ἐστιν ὁ τοιοῦτος μαρασμός· εἰ 
-Z/7/667/15	δ' ἤτοι θερμότης ἄμετρος ἢ ψύξις αὐτῷ προσγένοιτο, σύνθε-
-Z/7/667/16	τος οὕτω τε καὶ διττὸς ὁ τρόπος εἴη τῆς φθορᾶς. ὁ μὲν οὖν 
-Z/7/667/17	ἁπλοῦς μαρασμὸς ἐπὶ ταῖς ἀσιτίαις δοκεῖ γίνεσθαι τῶν τε κατὰ 
-Z/7/667/18	πρόθεσιν ἀποκαρτερούντων καὶ ὅσοι λιμώττουσιν ἀπορίᾳ  
-Z/7/668/1	σιτίων· ὁ δὲ μετὰ ψύξεως, ἐπί τε τῶν γηρασκόντων 
-Z/7/668/2	καὶ ὅσοι διά τι πάθος εἰς ὁμοίαν γήρᾳ διάθεσιν ἐμπίπτουσι· 
-Z/7/668/3	ὁ δὲ μετὰ θερμότητος, ἔν τισι τῶν ἑκτικῶν πυρετῶν. ἐπὶ 
-Z/7/668/4	μὲν δὴ τῶν φυτῶν ὅλον τὸ σῶμα καὶ μόριον ὁτιοῦν αὐτῶν 
-Z/7/668/5	μαραίνεσθαι λέγομεν ἐπὶ ταῖς διὰ ξηρότητος φθοραῖς· οὐ 
-Z/7/668/6	μὴν ἐπί γε τῶν ζώων, ἀλλὰ τὸ μὲν ὅλον σῶμα μαραί-
-Z/7/668/7	νεσθαί φαμεν, οὐκέτι δὲ σύνηθές ἐστι καθ' ἑκάστου μο-
-Z/7/668/8	ρίου φέρειν τοὔνομα, καὶ νῦν ἡμῖν ὁ λόγος ἐστὶν οὐ περὶ 
-Z/7/668/9	τῶν ξηραινομένων διά τι σύμπτωμα μορίων, ἀλλ' ὅταν 
-Z/7/668/10	ὅλον οὕτω καταστῇ τὸ σῶμα. δῆλον τοίνυν ἐστὶν ἤδη 
-Z/7/668/11	τό γε τοσοῦτον, ὡς εἴπερ ὅλου τοῦ σώματός ἐστι πάθος ὁ 
-Z/7/668/12	μαρασμὸς, οὐκ ἄνευ τῆς ἀρχῆς τοῦ ζώου παθόντος γίνεται. 
-Z/7/668/13	οὐ μὴν οὐδ' ἄλλο μέν τι πάθος ἐν ὅλῳ τῷ ζώῳ γίνεσθαι 
-Z/7/668/14	δυνατόν ἐστιν, ἄλλο δέ τι κατειληφέναι τὴν ἀρχὴν, ὥστ' 
-Z/7/668/15	ἀνάγκη τὸ σῶμα τῆς καρδίας ξηραίνεσθαι τοῖς μαραινομέ-
-Z/7/668/16	νοις. εἰ τοίνυν εὕροιμεν ἁπάσας τὰς αἰτίας, ὑφ' ὧν 
-Z/7/668/17	ξηραίνεσθαι συμβαίνει τὴν καρδίαν, εἰσόμεθα πότερον  
-Z/7/669/1	ἀνιάτως ἔχουσιν οἱ μαραινόμενοι πάντες, ἤ τινες ἐξ αὐ-
-Z/7/669/2	τῶν ἰαθῆναι δύνανται. 
-Z/7/669/3	  Κάλλιον οὖν ἴσως ἐστὶ κᾀνταῦθα τὸν λό-
-Z/7/669/4	γον ἐπ' ἀρχὴν ἀγαγεῖν. ἀρχὴ δὲ ἀρίστη τὸ γνῶναι γήρως 
-Z/7/669/5	αἰτίαν, ἐπειδὴ φαίνεται τῶν μαρασμῶν οὗτος ἀφυκτότατος, 
-Z/7/669/6	ὡς καὶ κατὰ φύσιν εἶναι δοκεῖν· ἄφυκτα δὲ τὰ τῆς φύσεως 
-Z/7/669/7	ἔργα σύμπαντά ἐστι, καὶ τάξιν τῆς γενέσεως ἀναγκαίαν 
-Z/7/669/8	ἔχοντα. προηγεῖται δέ τι καὶ αὐτοῦ τοῦδε τὸ γνῶναι τὰ 
-Z/7/669/9	σημαινόμενα τῆς κατὰ φύσιν λέξεως. οὐ γὰρ δὴ οὕτω λέγε-
-Z/7/669/10	ται κατὰ φύσιν εἶναι τὸ γῆρας, ὡς τὸ τρέφεσθαί τε καὶ αὐξά-
-Z/7/669/11	νεσθαι. ταυτὶ μὲν γὰρ ἔργα τῆς φύσεώς ἐστι, τὸ γῆρας 
-Z/7/669/12	δὲ οὐκ ἔργον, ἀλλὰ πάθος ἐξ ἀνάγκης ἑπόμενον. οὐδὲν γὰρ 
-Z/7/669/13	τῶν γεννητῶν ζώων ἀγήρων ἑωρᾶτο. καὶ διὰ τοῦτο κατὰ 
-Z/7/669/14	φύσιν εἶναι λέγουσιν αὐτό τινες ἐξ ἀνάγκης ἑπόμενον ἅπασι 
-Z/7/669/15	τοῖς ὑπὸ φύσεως διοικουμένοις. εἴπερ οὖν κατὰ τοῦτο τὸ 
-Z/7/669/16	σημαινόμενον εἴρηται κατὰ φύσιν εἶναι τὸ γῆρας, οὔτ' ἀναγ-
-Z/7/669/17	καῖον ἔτι προσεπισκέπτεσθαι τἄλλα σημαινόμενα τῆς λέξεως,  
-Z/7/670/1	ἃ κακῶς ἔδοξέ τισιν, ὡς ἐν ἑτέροις ἐπιδείκνυμεν, οὔτ' ἀπορία 
-Z/7/670/2	τις ὑπολείπεται κατὰ τὸν λόγον. οὕτω γὰρ λεγόντων, ὡς 
-Z/7/670/3	εἴρηται νῦν, ἀληθές ἐστι τὸ κατὰ φύσιν εἶναι τὸ γῆρας 
-Z/7/670/4	ἄφυκτόν τε ὑπάρχειν, εἴπερ ἐξ ἀνάγκης ἕπεται τοῖς ἔργοις τῆς 
-Z/7/670/5	φύσεως. καί τοί τις τῶν καθ' ἡμᾶς φιλοσόφων ἔγραψε βι-
-Z/7/670/6	βλίον, ἐπιδεικνὺς ὅπως ἔνεστιν ἀγήρων τινὰ διαμεῖναι τὸ 
-Z/7/670/7	πάμπαν. ἐξέδωκε μὲν οὖν τὸ βιβλίον ἔτι τεσσαρακοντούτης 
-Z/7/670/8	ὢν, παρέτεινε δὲ μέχρι καὶ τῶν ὀγδοήκοντα ἐτῶν, καὶ ἦν 
-Z/7/670/9	οὕτως ἰσχνός τε καὶ ξηρὸς, ὡς ἁρμόζειν ἐπ' αὐτοῦ τὴν ἐκ τοῦ 
-Z/7/670/10	προγνωστικοῦ Ἱπποκράτειον ῥῆσιν, ῥὶς ὀξεῖα, ὀφθαλμοὶ κοῖ-
-Z/7/670/11	λοι, κρόταφοι ξυμπεπτωκότες, ὦτα ψυχρὰ, καὶ συνε-
-Z/7/670/12	σταλμένα, καὶ οἱ λοβοὶ τῶν ὤτων ἀπεστραμμένοι, καὶ τὸ 
-Z/7/670/13	περὶ τὸ μέτωπον ξηρόν τε καὶ περιτεταμένον, καὶ καρφαλέον 
-Z/7/670/14	ἐόν. ἐπεὶ τοίνυν ἐγελᾶτο τοιοῦτος φαινόμενος, ὅτι ἄλλους 
-Z/7/670/15	ἀνθρώπους ἐπεχείρησε διδάσκειν, ὅπως ἄν τις ἀγήρως διαμεί-
-Z/7/670/16	νῃ, δευτέραν ἔκδοσιν ἐποιήσατο περὶ τῆς θαυμαστῆς ἀγηρα-
-Z/7/670/17	σίας, οὕτω γὰρ αὐτὴν καὶ ὠνόμασε διὰ τοῦ συγγράμματος,  
-Z/7/671/1	ἐπιδεικνὺς, ὡς οὐ πᾶς ἄνθρωπος ἀγήρως δύναται διαμένειν, 
-Z/7/671/2	ἀλλὰ δέοι μὲν εἰς τοῦτο καὶ φύσιν ἔχειν ἐπιτηδείαν, μάλιστα δ' 
-Z/7/671/3	ὧν ἡ πρώτη τροφὴ τοιαῦτα βάλλοιτο θεμέλια, καὶ ἐπηγγεί-
-Z/7/671/4	λατο τῶν ἐπιτηδείων εἰς τοῦτο βρεφῶν εὐθὺς ἐξ ἀρχῆς αὐτὸς 
-Z/7/671/5	ἐπιστατῶν, ἀθάνατα αὐτῶν ποιήσειν τὰ σώματα. καὶ ἦν 
-Z/7/671/6	ἀνεξέλεγκτον αὐτοῦ τὸ ἐπάγγελμα· πρὸ τοῦ γὰρ ἀνδρωθῆναι 
-Z/7/671/7	τοὺς παῖδας, οὓς παρελάμβανεν, ἔμελλεν αὐτὸς τεθνήξεσθαι. 
-Z/7/671/8	οἱ μὲν οὖν ἄλλοι πάντες ἐσχάτην μωρίαν αὐτοῦ κατεγίνωσκον, 
-Z/7/671/9	ἐγὼ δὲ οὒ, [μόνον] εἰδὼς, ὅτι πολλὰ καὶ ἄλλα δόγματα τοῖς διὰ 
-Z/7/671/10	τῆς ἐμπειρίας ἐγνωσμένοις μαχόμενα πολλοὶ τῶν λογικῶν ἀν-
-Z/7/671/11	δρῶν ἀπεφήναντο τῇ πιθανότητι τῶν λόγων ἐξαπατηθέντες. 
-Z/7/671/12	οὐκ οὖν οὐδὲ τοῦτο θαυμαστόν ἐστιν ὅσον ἐπὶ τῷ λόγῳ. τὸ 
-Z/7/671/13	γὰρ ὅτι τὸ γεννητὸν πᾶν φθαρήσεται πάντως οὔτ' ἐπιστη-
-Z/7/671/14	μονικὴν οὔτ' ἀναγκαίαν ἔχει τὴν ἀκολουθίαν, ἀλλ' ἄχρι τοῦ 
-Z/7/671/15	πιθανοῦ προϊοῦσαν, ὡς ἐν τῷ περὶ ἀποδείξεως ἀποδέδεικται, 
-Z/7/671/16	καίτοι γε τούτῳ χρῶνται τῷ λόγῳ σχεδὸν ἅπαντες, ὅσοι τὸ 
-Z/7/671/17	γηράσκειν ἀναγκαῖον ἐπιδεικνύουσι τοῖς ζώοις, ὁδὸν εἶναι  
-Z/7/672/1	φάσκοντες αὐτὸ πρὸς τὴν ἐξ ἀνάγκης ἑπομένην φθορὰν τοῖς 
-Z/7/672/2	γεννητοῖς ἅπασιν. ἐξ ἐμπειρίας οὖν ἔτι μόνης τὸ γῆρας ἀναγ-
-Z/7/672/3	καῖόν τε καὶ κατὰ φύσιν, ὥσπέρ γε καὶ ὁ θάνατος οὐδ' αὐτὸς 
-Z/7/672/4	ἀποδεδειγμένος ὑπὸ τῶν ἑτοίμως ἀποφαινομένων καὶ λεγόν-
-Z/7/672/5	των, ὡς ἀναγκαῖόν ἐστι τὸ γεννηθὲν ἅπαν εὐθὺς εἶναι φθα-
-Z/7/672/6	ρησόμενον. ἑπόμενον δὲ δήπου τοῖς σοφισταῖς ἐστι τὸ πρὸς 
-Z/7/672/7	τὴν ἐμπειρίαν ἀντιλέγειν, ὅπερ, οἶμαι, κᾀκεῖνος ἐποίει φάσκων 
-Z/7/672/8	ἀποθνήσκειν τε καὶ γηράσκειν ἅπαν ζῶον ἀγνοίᾳ τῶν ἐπιστα-
-Z/7/672/9	τούντων. 
-Z/7/672/10	  Ἴσως οὖν ἄμεινον ἡμᾶς ἐπισκέψασθαι τὴν 
-Z/7/672/11	αἰτίαν ἥτίς ποτέ ἐστι, δι' ἣν γηράσκει τά τε ζῶα καὶ τὰ φυτὰ 
-Z/7/672/12	σύμπαντα. φαίνεται γὰρ δὴ ξηραινόμενα καὶ τοιοῦτόν τι 
-Z/7/672/13	πάθος εἶναι τὸ γῆρας, εἰ καί τινες ἑτέρως ὑπέλαβον, ψυχρούς 
-Z/7/672/14	τε καὶ ὑγροὺς ἀποφηνάμενοι τοὺς γέροντας· ἐπιδέδεικται δὲ 
-Z/7/672/15	αὐτῶν ἡ αἰτία τῆς ἀπάτης ἐν τοῖς περὶ κράσεων γράμ-
[0057]  [053]  []  []

-Z/7/672/16	μασιν. ἆρ' οὖν διὰ τοῦτο ξηραίνεται, δι' ὃ λέγουσί τινες, 
-Z/7/672/17	ὡς ἡ σύμφυτος τοῖς ζώοις θερμασία καθάπερ τι πῦρ ὑπάρ-
-Z/7/672/18	χουσα, τὴν αὔξησιν ἐκ τῆς ὕλης, ὅθεν ἀνάπτεται, λαμβάνει;  
-Z/7/673/1	ταύτῃ γὰρ ἐνδέδεται καὶ ταύτης ἀχώριστός ἐστι, καὶ πάντα 
-Z/7/673/2	ἐκ ταύτης ἐστὶν αὐτῇ. τὰ μὲν οὖν νεογενῆ ζῶα, καθάπερ 
-Z/7/673/3	καὶ τὰ φυτὰ, σύμπαντά ἐστιν ὑγρὰ, καὶ διὰ τοῦθ' ὥσπερ 
-Z/7/673/4	ἐγκαταπνιγομένη τῷ πλήθει τῆς ὑγρότητος ἑαυτὴν ἀναφέρει 
-Z/7/673/5	μόλις, ὁμιχλώδης τέ τις οὖσα καὶ βραδεῖα καὶ δυσκίνητος· 
-Z/7/673/6	ἐν δὲ τῷ χρόνῳ προϊόντι καὶ ταύτης περιγίνεται, καὶ 
-Z/7/673/7	τῆς ὕλης ἐγκρατὴς ἁπάσης καθίσταται. καὶ οὕτως οὐχ ὁμι-
-Z/7/673/8	χλώδης ἐστὶ καὶ θολερὰ καὶ καπνώδης, ἀλλὰ καθαρά τε καὶ 
-Z/7/673/9	αἰθερώδης γινομένη, τὰς ἑαυτῆς κινήσεις ἁπάσας ἀκωλύτως 
-Z/7/673/10	ἐπιδείκνυται, καὶ τὸ σύμπαν εἰπεῖν, ὥσπερ αἱ φλόγες, ὅταν 
-Z/7/673/11	ἐμπέσωσιν ὑγροῖς ξύλοις, ἐν ἀρχῇ μὲν ὑποτύφονταί τε καὶ 
-Z/7/673/12	οἷον καταπνίγονται μικραὶ παντάπασιν οὖσαι καὶ ἀσθενεῖς, 
-Z/7/673/13	ἐν δὲ τῷ χρόνῳ προήκοντι κατὰ βραχὺ μὲν ἐκλάμπουσί τε καὶ 
-Z/7/673/14	αὔξονται, κατὰ βραχὺ δὲ τῆς ὕλης ἐγκρατεῖς γίνονται, καὶ 
-Z/7/673/15	τέλος ἐπὶ μήκιστον αἴρονται μέγεθος, ὅταν ἁπάσης κρατή-
-Z/7/673/16	σωσιν, ὅπερ ἐστὶν αὐταῖς ἀκμή τε καὶ ῥώμη· κᾄπειτα ἐν-
-Z/7/673/17	τεῦθεν ἤδη τῆς τροφῆς ἐπιλειπούσης ταύτης, μαραίνονταί 
-Z/7/673/18	τε καὶ σβέννυνται· κατὰ τὸν αὐτὸν τρόπον ἡ ἐν ἡμῖν, φασι,  
-Z/7/674/1	θερμότης ἐνδεδεμένη τῷ τοῦ ζώου σώματι καθάπερ ὕλῃ τινὶ, 
-Z/7/674/2	τὸ μὲν πρῶτον ὑγρά τίς ἐστι καὶ ἀσθενὴς, αὐξανομένη δὲ 
-Z/7/674/3	μέχρι τῆς τῶν ἀκμαζόντων ἡλικίας ἐκλάμπει τε καὶ αὐξάνεται 
-Z/7/674/4	καὶ ἐπὶ πλεῖστον αἴρεται μεγέθους καὶ μιμεῖται τοῦ πυρὸς τὴν 
-Z/7/674/5	φλόγα· τοὐντεῦθεν δὲ τροφῆς ἀπορίᾳ μαραίνεται κατὰ 
-Z/7/674/6	βραχὺ, καὶ τοῦτό ἐστι τὸ γῆρας, ὕστερον δὲ ἤδη καὶ ἀποσβέν-
-Z/7/674/7	νυται παντελῶς, ὅπερ ἐστὶν ὁ θάνατος. οὗτος ὁ λόγος εὐ-
-Z/7/674/8	δοκιμεῖ παρὰ πᾶσιν ὀλίγου δεῖν τοῖς νεωτέροις ἰατροῖς τε 
-Z/7/674/9	καὶ φιλοσόφοις, οὐκ ὢν ἀληθὴς, ἐμοὶ γοῦν κριτῇ, παραβάλ-
-Z/7/674/10	λων γέ τοι τὴν φλόγα τοῦ πυρὸς τῇ τῶν ζώων θερμασίᾳ, 
-Z/7/674/11	μηδὲ τοῦτ' αἰσθανόμενος, ὡς ταῖς μὲν φλοξὶν ἡ γένεσις ἐκ 
-Z/7/674/12	τῆς κατὰ τὴν ὕλην ἐστὶ φθορᾶς, ὅθεν περιεξάπτονται, τὰ 
-Z/7/674/13	ζῶα δὲ οὐχ οὕτως ὑπὸ τοῦ διαπλάττοντος αὐτὰ τῆς ἐμφύτου 
-Z/7/674/14	θερμότητος ἔτυχεν, ἀλλ' ὡς αὐξηθησόμενα καὶ διοικηθησό-
-Z/7/674/15	μενα παρ' αὐτῆς, οὐδέ ἐστί τις χρόνος ἐν ᾧ διὰ πάσης αὐτῆς 
-Z/7/674/16	οὐκ ἐκτέταται τὸ σύμφυτον ἡμῖν θερμὸν δυνάμεις ἔχον, οὐχ 
-Z/7/674/17	αἷς διαπλάττει μόνον, ἀλλὰ καὶ πολλὰς ἑτέρας. καὶ γὰρ ἕλκει 
-Z/7/674/18	τὴν τροφὴν ἐφ' ἑαυτὸ, καὶ τὴν ὕλην διοικεῖ καὶ προστίθησι  
-Z/7/675/1	καὶ προσφύει καὶ ὁμοιοῖ, καὶ συλλήβδην εἰπεῖν ἅπαντα 
-Z/7/675/2	τἀναντία ταῖς φλοξὶν ἀπεργάζεται περὶ τὴν σύμφυτον ὕλην 
-Z/7/675/3	ἑαυτῇ. τίς γὰρ φλὸξ αὐξάνει ὕλην, ᾗπερ ἐνεδέθη; τίς δ' 
-Z/7/675/4	ἐκείνῃ τὴν τροφὴν ἐξομοιοῖ μᾶλλόν περ ἢ τὴν ὕλην ἑαυτῇ; 
-Z/7/675/5	τίς δὲ τοσαύτας μηχανὰς ἕνεκα τοῦ διασώζεσθαι ὕλην ἐξευ-
-Z/7/675/6	ρίσκει, τὰ μὲν ἀμφιεννῦσα καὶ ἀποστέγουσα τῶν μορίων, ὡς 
-Z/7/675/7	μηδὲν αὐτοῖς ἔξωθεν πλεονάζειν, τὰ δὲ διατρυπῶσα καὶ ἀνευ-
-Z/7/675/8	ρύνουσα καὶ ὀχετοὺς ἐντιθεῖσα, τοὺς μὲν ὥσθ' ἕλκειν δι' αὐ-
-Z/7/675/9	τῶν τὴν τροφὴν, τοὺς δ' εἰς ἀνάψυξίν τε καὶ ἀναπνοὴν, ἐξο-
-Z/7/675/10	χετεύουσά τε τὰ περιττώματα, δι' ἄλλων μὲν τὰ παχέα, δι' 
-Z/7/675/11	ἄλλων δὲ τὰ λεπτά; λάθοιμ' ἂν ἐνταῦθα μεταφέρων ἅπασαν 
-Z/7/675/12	τὴν περὶ χρείας μορίων πραγματείαν, εἰ τὰ τῆς φύσεως 
-Z/7/675/13	ἔργα πάνθ' ἑξῆς καταλέγοιμι. καὶ μὴν ταὐτὸν εἶναί φασιν 
-Z/7/675/14	ἔμφυτον θερμὸν καὶ φύσιν οἱ τῆς εἰρημένης δόξης ἡγεμό-
-Z/7/675/15	νες. οὔκουν ὀρθῶς ὁμοιοῦσι καὶ παραβάλλουσιν αὐτὸ ταῖς 
-Z/7/675/16	φλοξὶ καὶ φθείρειν οἴονται τὰ σώματα τοῦτο. Ἱπποκράτης 
-Z/7/675/17	εἶπε, καὶ ἀποκτείνει τοίνυν ἡμᾶς τὸ θερμὸν, ὅπερ ἔφυ-
-Z/7/675/18	σε τὰ σώματα. πρῶτον μὲν δὴ φήσομεν, ὦ βέλτιστοι,  
-Z/7/676/1	τῶν γνησίων οὐκ ἔστιν Ἱπποκράτους βιβλίων, ἐν ᾧ τοῦτο 
-Z/7/676/2	λέγεται. δεύτερον δὲ, εἰ καὶ δόγμα ἐστὶν Ἱπποκράτους, 
-Z/7/676/3	ἐχρῆν ἐξηγεῖσθαι αὐτὸ ὅπως εἴρηται, καί τινα φέρειν ἀπό-
-Z/7/676/4	δειξιν. εἰ δὲ ἐξ ὧν ἀποροῦσιν ἀποδείξεων, ἐκ τούτων πι-
-Z/7/676/5	στεύεσθαι δικαιοῦσιν, οὐκ ὀρθῶς γινώσκουσιν. ἀληθὲς μέν 
-Z/7/676/6	ἐστι τὸ διὰ τὴν ἔμφυτον θερμότητα γηράσκειν τε τὰ σώματα 
-Z/7/676/7	καὶ τελευτῶντα διαφθείρεσθαι· ψευδὴς δὲ ὁ τρόπος ὃν 
-Z/7/676/8	οὗτοί φασιν. οὐ γὰρ ὡς ἡ φλὸξ τὰ ξύλα, ταύτῃ καὶ τὸ 
-Z/7/676/9	σύμφυτον θερμὸν τῶν ζώων ἀναλίσκει τὰ σώματα· τουτὶ 
-Z/7/676/10	μὲν γὰρ ἴσως οἰκεῖόν ἐστι τοῖς ὑπὸ τῶν πυρετῶν διαφθει-
-Z/7/676/11	ρομένοις παράδειγμα, καὶ τόγε παρ' Ἱπποκράτους λεγόμενον 
-Z/7/676/12	ἐν τῇ προγεγραφυίᾳ ῥήσει τοιοῦτόν τι δηλοῦν ἔοικε· τὸ 
-Z/7/676/13	μέν τοι ξηραίνεσθαι τὰ σώματα κατά τινα φυσικὴν ἀκολου-
-Z/7/676/14	θίαν, καὶ γίνεσθαι τοῦτο διὰ τὴν ἔμφυτον θερμότητα, παν-
-Z/7/676/15	τὸς μᾶλλον ἀληθές ἐστιν, ὡς κᾀν τῷ πρώτῳ τῶν ὑγιεινῶν 
-Z/7/676/16	ἐπιδέδεικται, ῥηθῆναι δὲ ἀναγκαῖόν ἐστι τῷ λόγῳ καὶ νῦν 
-Z/7/676/17	οὐδὲν ἧττον.  
-Z/7/677/1	  Ἡ φύσις ἡ δημιουργοῦσα τά τε φυτὰ καὶ 
-Z/7/677/2	τὰ ζῶα πάντως μὲν δήπου τῆς γενέσεως αὐτῶν ἀρχήν τινα 
-Z/7/677/3	λαμβάνει σωματοειδῆ, οὐδενός γε τῶν ὄντων δυναμένου τὴν 
-Z/7/677/4	ἀρχὴν τῆς γενέσεως ἐκ τοῦ παντάπασιν οὐκ ὄντος λαβεῖν. 
-Z/7/677/5	ἀρξαμένη δ' ἐντεῦθεν, ἐπὶ σκοπὸν ἀεὶ τέταται τὸν ἐξ ἀρχῆς 
-Z/7/677/6	αὐτῇ προκείμενον ἐν τῇ δημιουργίᾳ, τοῦτο δέ ἐστι τὸ τέλεον 
-Z/7/677/7	ἀπεργάσασθαι τὸ γεννώμενον, εἴτ' οὖν φυτὸν, εἴτε καὶ ζῶον. 
-Z/7/677/8	ἔστι δὲ δήπου τὸ τέλεον, ᾧ μηδεμία τῶν οἰκείων ἐνεργειῶν 
-Z/7/677/9	ἀπολείπεται· πλείονες δ' εἰσὶ τῶν ἐνεργειῶν, αἳ σκληρῶν χρῄ-
-Z/7/677/10	ζουσι τῶν ὀργάνων, καὶ τοῦτ' ἔστιν αἴτιον τοῦ πολλὰ γίνε-
-Z/7/677/11	σθαι τοῖς ζώοις μόρια σκληρά· τὴν δὲ ἀρχὴν αὐτῶν τῆς γενέ-
-Z/7/677/12	σεως ἔμπαλιν τῷ τελείῳ ζώῳ μαλακὴν ἀναγκαῖον ὑπάρχειν, 
-Z/7/677/13	ἵν' εὐρύθμιστός τε καὶ εὔπλαστος, εὐπειθής τε πρὸς ἅπαν ᾖ 
-Z/7/677/14	τῷ δημιουργοῦντι. καὶ διὰ τοῦτο κᾂν σκληρὸν ᾖ τι σπέρμα, 
-Z/7/677/15	φυτὸν μαλακὸν γίνεται πρότερον ὑγρότητι συμμέτρῳ τεγγό-
-Z/7/677/16	μενον, ἵν' ἀντὶ σπέρματος φύσις γένηται. εἴπερ οὖν ἄρχε-
-Z/7/677/17	σθαι μὲν χρὴ τὴν τοῦ ζώου γένεσιν ἐκ μαλακῆς οὐσίας, τε-
-Z/7/677/18	λειουμένην δὲ γίνεσθαι σκληρὰν, ἐπικρατεῖν ἀναγκαῖόν ἐστιν  
-Z/7/678/1	ἐν τῇ πρώτῃ κράσει τῶν συνιστώντων αὐτὸ στοιχείων τό τε 
-Z/7/678/2	ὑγρὸν καὶ τὸ ξηρόν. τὸ μὲν οὖν ὑγρὸν τὸ ὑδατῶδές ἐστιν· 
-Z/7/678/3	τὸ δὲ ξηρὸν διττὸν μὲν ὑπάρχει τὴν φύσιν, τὸ μὲν γεῶδες, 
-Z/7/678/4	τὸ δὲ πυρῶδες. ἀλλ' οὐχ οἷόν τε ἦν ἐξ ἀρχῆς μιχθῆναι πλέον 
-Z/7/678/5	τὸ γεῶδες, ὑγρᾶς δεομένης εἶναι τῆς τῶν ζώων ἀρχῆς. ἀπο-
-Z/7/678/6	λείπεται οὖν ἔτι μόνον τὸ πυρῶδες, ἀναγκαίαν ἔχον ἐπικρά-
-Z/7/678/7	τησιν ἐν τῇ πρώτῃ τοῦ ζώου γενέσει τε καὶ συμπήξει. εἰ μὲν 
-Z/7/678/8	οὖν οἷόν τε ἦν τῇ φύσει μέχρι τῆς ἀκμῆς προαγαγούσῃ τὸ 
-Z/7/678/9	ζῶον ἢ φυτὸν αὖθις ἑτέραν ἐνθεῖναι στοιχείωσιν ἀναλόγως 
-Z/7/678/10	ἴσην κατὰ δύναμιν, οὕτως ἂν μόνως ἀγήρων τε καὶ ἄφθαρ-
-Z/7/678/11	τον ἔμεινεν αὐτῇ τὸ δημιούργημα, σοφοῦ τινος ἐπιστάτου 
-Z/7/678/12	τυγχάνον, οὐ γὰρ δὴ ἁπλῶς τε οὖν οὕτως ἄφθαρτον ἂν ἐγέ-
-Z/7/678/13	νετο κακῶς διαιτώμενον, καὶ τότε ἂν ἡμῖν ὁ Αἰγύπτιος ἐπε-
-Z/7/678/14	δείξατο τὴν ἑαυτοῦ τέχνην ἐπὶ δυνατῷ γενέσθαι πράγματι. 
-Z/7/678/15	νυνὶ δὲ ἐπεὶ οὐδὲ οἷόν τέ ἐστι μεταθεῖναί τε καὶ ὑπαλλάξαι 
-Z/7/678/16	τὰ πρῶτα στοιχεῖα τῆς τῶν ζώων καὶ φυτῶν γενέσεως, ἀναγ-
-Z/7/678/17	καῖόν ἐστι καὶ μετὰ τὴν ἀκμὴν ξηραίνεσθαι τὸ σῶμα, καίτοι  
-Z/7/679/1	γε οὐ δεόμενον ἔτι πάσχειν τοῦτο, τῆς τοῦ ξηραίνεσθαι χρείας 
-Z/7/679/2	οἰχομένης. ἀλλ' ἡ μὲν παρακμὴ βραχεῖαν ἔχουσα τὴν ξηρό-
-Z/7/679/3	τητα λανθάνει τοὺς πολλοὺς, ὡς οὐδέπω μαρασμός 
-Z/7/679/4	τις οὖσα· τὸ δὲ γῆρας οὐ τῷ γένει διαφέρον αὐτῆς, ἀλλὰ 
-Z/7/679/5	μόνῃ τῇ ποσότητι κατάφωρον γίνεται. αὕτη μὲν ἡ αἰτία τὴν 
-Z/7/679/6	ἀναγκαίαν ἅπασι τοῖς ζώοις ἐπὶ προήκοντι τῷ χρόνῳ ξηρό-
-Z/7/679/7	τητα ἐναργῶς ἐνδεικνυμένη τῷ γε μὴ παντάπασιν ἀσυνέτῳ 
-Z/7/679/8	τό τε τῆς γενέσεως ἄφυκτον καὶ τὸ τῆς τάσεως ἀδύνατον. 
-Z/7/679/9	ὃ γὰρ ἐξ ἀνάγκης ἀκολουθεῖ τῇ πρώτῃ τῶν ζώων γενέσει, 
-Z/7/679/10	τοῦτο πῶς ἄν τις γενέσθαι κωλύσειεν, ἢ παύσει γενόμενον; 
[0057]  [053]  []  []

-Z/7/679/11	ἥτις δέ ἐστιν ἡ τοῦ γήρως ἀρχὴ, καὶ πότε πρῶτον ἄρχεται 
-Z/7/679/12	γηράσκειν τὰ σώματα, καιρὸν ἂν εἴη σκοπεῖσθαι. ὅσοι μὲν 
-Z/7/679/13	οὖν ἡγοῦνται τὴν μὲν τοῦ παρακμάζοντος κρᾶσιν εἶναι ξηρὰν 
-Z/7/679/14	καὶ ψυχρὰν, τὴν δὲ τῶν γερόντων ὑγρὰν καὶ ψυχρὰν, ἐν τῇ 
-Z/7/679/15	ταύτης μεταβολῇ τὴν ἀρχὴν τοῦ γήρως τίθενται. ἡμεῖς δὲ 
-Z/7/679/16	ἀποδείξαντες ἐν τῷ περὶ κράσεων ἅπαντα τὰ σώματα μετὰ 
-Z/7/679/17	τὴν ἀκμὴν ἄχρι τῆς τελευτῆς ξηραινόμενα, δεόντως ἀπορήσο-
-Z/7/679/18	μεν ὑπὲρ ἀρχῆς γήρως, ἁπάσης τῆς μετὰ τὴν ἀκμὴν ἡλικίας  
-Z/7/680/1	ξηρᾶς καὶ ψυχρᾶς ὑπαρχούσης. οὐδὲ γὰρ ἐν τῷ μᾶλλόν τε 
-Z/7/680/2	καὶ ἧττον ἕτερον ἑτέρου τῶν παρακμαζόντων εἶναι ξηρὸν καὶ 
-Z/7/680/3	ψυχρὸν ἀρχὴν τοῦ γήρως ὑποθέσθαι δυνατόν ἐστιν, ὅταν 
-Z/7/680/4	ἐπὶ πλεῖστον ἥκῃ τὸ σῶμα ξηρότητος· τουτὶ γὰρ τὸ ἐπὶ πλεῖ-
-Z/7/680/5	στον εἰς σωρητικὴν ἀπορίαν ἐμπίπτει, καὶ δύναται μέν τις 
-Z/7/680/6	καὶ καταφρονῆσαι τῆς τοιαύτης ἀπορίας, καὶ πολλαχόθι γε 
-Z/7/680/7	ἀναγκαῖον οὕτω ποιεῖν, οὐ μὴν ἄμεινόν γε σαφέσιν ὅροις 
-Z/7/680/8	ἀφορίσασθαι δυνάμενον ὑποβάλλειν ἑαυτὸν οὐκ ἀναγκαίαις 
-Z/7/680/9	ἀπορίαις. ὅροι δὲ σαφεῖς ἐπὶ ταῖς τοῦ παρακμάζοντος ἡλι-
-Z/7/680/10	κίαις καὶ ταῖς τοῦ γέροντος ἡ τῶν ὑγρῶν ἐπικράτησις περιτ-
-Z/7/680/11	τωμάτων, ὑφ' ὧν ἐξαπατωμένους ἐλέγομεν ἀποφήνασθαί τινας 
-Z/7/680/12	ὑγρὸν εἶναι τὸ γῆρας. εὐθέως δὲ καὶ τὰς ἐνεργείας ἐν τῷδε 
-Z/7/680/13	σαφῶς ἔστιν ἰδεῖν ἀῤῥωστούσας ἁπάσας, καὶ ἡ τέως λανθά-
-Z/7/680/14	νουσα τῶν παρακμαζόντων ἐπὶ θάνατον ὁδὸς ἐναργῶς κα-
-Z/7/680/15	ταφαίνεται τηνικαῦτα. καὶ προβλήματα ὑποθέσεως γίνεται 
-Z/7/680/16	τοῖς σοφισταῖς, τοῖς μὲν ὡς νόσος ἐστὶ τὸ γῆρας, τοῖς δὲ ὡς 
-Z/7/680/17	ἡ κατὰ σχέσιν ὑγεία, τοῖς δὲ ὡς οὐδέτερόν τι· καὶ τοῖς μὲν 
-Z/7/680/18	ὡς κατὰ φύσιν ἐστὶ, τοῖς δὲ ὡς παρὰ φύσιν· ἐνίοις δὲ κᾀν- 
-Z/7/681/1	ταῦθα μέσον τι καὶ οὐδέτερον ἀμφοῖν ἔδοξεν εἶναι τὸ γῆρας, 
-Z/7/681/2	ὡς μήτε κατὰ φύσιν αὐτὸ μήτε παρὰ φύσιν ὀνομάζειν, ἀλλὰ 
-Z/7/681/3	καὶ λέξιν ἐξευρίσκειν ἐπ' αὐτῇ τρίτην, οὐ φύσει φάσκοντες 
-Z/7/681/4	ὑπάρχειν αὐτό. περὶ μὲν δὴ τῶν τοιούτων ἀμφισβητημάτων 
-Z/7/681/5	ἑτέρου διελέσθαι καιροῦ. 
-Z/7/681/6	  Τὸν δὲ τοῦ γήρως μαρασμὸν ἀδύνατον δή-
-Z/7/681/7	που καταλῦσαι, βοηθεῖσθαι δὲ ὡς ἐπιπλεῖστον ἐκταθῆναι 
-Z/7/681/8	δυνατὸν, καὶ τό γε γηροκομικὸν ὀνομαζόμενον μέρος τῆς 
-Z/7/681/9	ἰατρικῆς αὐτὸ τοῦτ' ἔστι, σκοπὸν ἔχον ὡς ἡ τοῦ πράγματος 
-Z/7/681/10	ἐνδείκνυται φύσις, ἐνίστασθαι καὶ διακωλύειν ὡς οἷόν τε, μὴ 
-Z/7/681/11	ξηρανθῆναι τὸ σῶμα τῆς καρδίας εἰς τοσοῦτον, ὡς ἐνεργοῦν 
-Z/7/681/12	ποτε παύσασθαι. τοῦτο γὰρ δὴ τὸ πέρας ἐστὶ τῆς ζωῆς, 
-Z/7/681/13	παῦλα τοῦ τῆς καρδίας ἔργου, ὡς μέχρι ἂν ἥδε κινῆται κατὰ 
-Z/7/681/14	τὴν ἑαυτῆς ἐνέργειαν, ἀδύνατον ἀποθανεῖν τὸ ζῶον. εἰ μὲν 
-Z/7/681/15	οὖν οἷόν τέ ἐστιν ὑγρότερον ἐργάσασθαι τὴν οὐσίαν αὐτοῦ 
-Z/7/681/16	τοῦ τῆς καρδίας σώματος, ἢ καὶ νὴ Δία τοῦ ἥπατος, ἐγχωρεῖ 
-Z/7/681/17	τὸ γῆρας ἐπισχεῖν· εἰ δὲ μηδεὶς ἱκανός ἐστι μήθ' ἧπαρ 
-Z/7/681/18	ὑγρότερον ἑαυτοῦ ποιῆσαι μήτε καρδίαν, ἀλλ' ἀναγκαῖον  
-Z/7/682/1	ἐπὶ προήκοντι τῷ χρόνῳ ξηρότερα γίνεσθαι σφῶν αὐτῶν οὐ 
-Z/7/682/2	τὰ σπλάγχνα μόνον, ἀλλὰ καὶ τὰς ἀρτηρίας καὶ τὰς φλέβας, 
-Z/7/682/3	κωλῦσαι μὲν τὸ γῆρας ἀδύνατον, ἐπισχεῖν δὲ τὸ τάχος αὐτοῦ 
-Z/7/682/4	δυνατόν. ἔοικε τοίνυν Ὅμηρος, εἴπέρ τι καὶ ἄλλο, καὶ 
-Z/7/682/5	τοῦτο μαντικῶς ἐκφωνῆσαι περὶ τῶν γερόντων, 
-Z/7/682/6	      — —ἐπὴν λούσαιτο φάγοι τε, 
-Z/7/682/7	  Εὑδέμεναι μαλακῶς, οἵα δίκη ἐστὶ γερόντων. 
-Z/7/682/8	καὶ γὰρ τὸ λουτρὸν τῶν ὑγραινόντων ἐστὶ, καὶ ἡ μαλακὴ 
-Z/7/682/9	κοίτη καὶ ὁ ὕπνος, ἡ δὲ τροφὴ πρώτη καὶ μάλιστα. μόνη 
-Z/7/682/10	γὰρ αὕτη μέρος γίνεται τῶν τρεφομένων σωμάτων 
-Z/7/682/11	ὁμοιουμένη ταῖς οὐσίαις αὐτῶν, ἕκαστον δὲ τῶν ἄλλων ἢ τῷ 
-Z/7/682/12	κωλῦσαι ξηρανθῆναι σφοδρότερον τὰ ὁμοιομερῆ, ἢ τῷ τὴν ἐν 
-Z/7/682/13	ταῖς μεταξὺ χώραις αὐτῶν ἐπιτέγγειν τε καὶ αὐξάνειν ὑγρό-
-Z/7/682/14	τητα, τῆς τῶν ὑγραινόντων μετείληφε προσηγορίας τε καὶ 
-Z/7/682/15	δυνάμεως. οὕτω δὲ ἐγχωρεῖ ποτε ἧπαρ καὶ τὴν καρδίαν 
-Z/7/682/16	ὑγρανθῆναι, ὡς εἴρηται νῦν, τῆς τε παρεσπαρμένης αὐτοῖς 
-Z/7/682/17	ὑγρότητος αὐξανομένης, ἣν κᾀν τοῖς λεπτυνθεῖσι νέοις  
-Z/7/683/1	σώμασιν ἐκδαπανᾶσθαι συμβαίνει, καθ' ὅλον μὲν τὸ σῶμα 
-Z/7/683/2	φανερῶς πολλάκις, ἐγχωρεῖ δέ ποτε καὶ κατὰ τὴν καρδίαν καὶ 
-Z/7/683/3	τὸ ἧπαρ. ὅτι δὲ τούτων τῶν σπλάγχνων τὸ μὲν ἀρτηριῶν 
-Z/7/683/4	τε καὶ σφυγμῶν ἐστιν ἀρχὴ, τὸ δὲ φλεβῶν τε καὶ τοῦ τρέφε-
-Z/7/683/5	σθαι, δι' ἄλλης ἐπιδέδεικται πραγματείας, ἐν ᾗ περὶ τῶν Ἱπ-
-Z/7/683/6	ποκράτους καὶ Πλάτωνος ἐπεσκοπούμεθα δογμάτων. ταῦτα 
-Z/7/683/7	οὖν τὰ σπλάγχνα, πρὶν ἰσχυρὰν ἔνδειαν αἵματος γενέσθαι 
-Z/7/683/8	καθ' ὅλον τὸ ζῶον, οὐκ ἀπορεῖ συμμέτρου τροφῆς, τὸ μὲν 
-Z/7/683/9	ἧπαρ, ὅτι πᾶν τὸ αἷμα τὴν ἀρχὴν ἐντεῦθεν ἔχει· ἡ καρδία 
-Z/7/683/10	δὲ, διὰ τὸ τῆς ὁλκῆς ἰσχυρόν. ἕλκει μὲν ἅπαντα τὰ μόρια 
-Z/7/683/11	τοῦ ζώου τὴν οἰκείαν τροφὴν ἐφ' ἑαυτὰ, τῇ δὲ ἴσῃ ῥώμῃ τῆς 
-Z/7/683/12	ὁλκῆς οὐ κέχρηται πάντα· διὰ τοῦτ' οὖν οὐδ' ὁμοίως ἀτρο-
-Z/7/683/13	φεῖ κατὰ τὰς ἐνδείας τοῦ αἵματος, ἀλλ' ἥ τε καρδία σφοδρο-
-Z/7/683/14	τάτην ἔχουσα τὴν κατὰ τὸ ἕλκειν ἐνέργειαν, οὐκ ἄν ποτε 
-Z/7/683/15	ἀπορήσειεν τροφῆς, πρὶν εἰς ἐσχάτην ἔνδειαν ἀφικέσθαι πάντα 
-Z/7/683/16	τοῦ ζώου τὰ μόρια. μὴ τοίνυν ὑπολαμβάνωμεν, ἐπειδὰν 
-Z/7/683/17	ἰσχνὸν γένηται τὸ σῶμα χρονίως ἀῤῥωστῆσαν, ἀναλόγως τοῖς 
-Z/7/683/18	ἄλλοις ἅπασι μέρεσι τὴν καρδίαν καὶ τὸ ἧπαρ ὑπάρχειν ἰσχνά.  
-Z/7/684/1	θεάσασθαι δ' ἔστι σοι τοῦτο βουληθέντι κᾀπὶ τῶν ἄλλων 
-Z/7/684/2	ζώων. ὅ τι γὰρ ἂν ἐθελήσαις ἐπιπλεῖστον λιμαγχονήσας ἀνα-
-Z/7/684/3	τέμνειν, ἰσχνὰ μὲν αὐτοῦ καὶ ξηρὰ τἄλλα σύμπανθ' εὑρήσεις 
-Z/7/684/4	μόρια, τὸ δ' ἧπαρ ἅμα τῇ καρδία πλησίον τοῦ κατὰ φύσιν. 
-Z/7/684/5	ἀποθνήσκουσι γὰρ (ἐπὶ ταῖς ἀσιτίαις) οὐ τοσοῦτον ἐνδείᾳ 
-Z/7/684/6	τῆς τῶν στερεῶν σωμάτων τροφῆς, ὅσον τοῦ πνεύματος οἱ 
-Z/7/684/7	σφαττόμενοι, καὶ διὰ τοῦτο γοῦν ἅπαντα τὰ μόρια μαλακά 
-Z/7/684/8	τέ ἐστι καὶ ὑγρὰ τοῖς τῶν ζώντων ὁμοίως, ἐπειδὴ τὸ περιε-
-Z/7/684/9	χόμενον ἐν αὐτοῖς ὑγρὸν, ὑφ' οὗ πρώτως τρέφεται, σώζε-
-Z/7/684/10	ται σύμπαν· οἱ δ' ὑπὸ λιμοῦ διαφθαρέντες ἥκουσι μὲν 
-Z/7/684/11	ἐγγὺς τοῦ ὄντως μαρασμοῦ, καὶ διὰ τοῦτο μεμαράνθαι φή-
-Z/7/684/12	σομεν αὐτοὺς, ὅταν γε τῆς ἀκριβολογίας μηδέπω καιρὸς ᾖ, 
-Z/7/684/13	κατ' ἀλήθειαν δ' οὐκ ἐμαράνθησαν, ἢ οὐ πάντα γε τὰ μό-
-Z/7/684/14	ρια τοῦ σώματος· ὁ δ' ὄντως μαρασμὸς ὁμοίως μαραίνει 
-Z/7/684/15	πάντα, διότι καὶ τὰς ἀρχάς. ἔστι δ' οὗτος ἐν μὲν ταῖς 
-Z/7/684/16	ἡλικίαις τὸ γῆρας, ἐν δὲ τοῖς παρὰ φύσιν ὁ μαρασμώδης 
-Z/7/684/17	πυρετός. ἑτέρα δέ τις ἀνάλογος γήρᾳ διάθεσις, ἣν οὐδὲν  
-Z/7/685/1	χεῖρον ὀνομάζειν ἐκ νόσου γῆρας, οὐ μὰ Δί' οὔθ' ὡς 
-Z/7/685/2	Φίλιππος, ὃς τὸν ἕνα μαρασμώδη πυρετὸν καλεῖ. οὐ γάρ 
-Z/7/685/3	ἐστιν ἡ τοιαύτη διάθεσις πυρετὸς, ἐν ᾗ ψυχροτέρα τοῦ κατὰ 
-Z/7/685/4	φύσιν ἡ καρδία γέγονεν. ὅτι δ' οὕτως ἔχει κράσεως, οὐκ 
-Z/7/685/5	ἐλάχιστον γνώρισμα μικρὸς καὶ ἀραιὸς σφυγμὸς ἀποτελούμε-
-Z/7/685/6	νος, ὡς καὶ αὐτὸς ὁ Φίλιππος γράφει· δέδεικται δὲ ἐν τῷ 
-Z/7/685/7	περὶ σφυγμῶν ὁ τοιοῦτος σφυγμὸς ἐν ψύξει γινόμενος. ἀλλὰ 
-Z/7/685/8	καὶ ἡ ἀναπνοὴ τοῖς οὕτω διακειμένοις ὁμοίως φαίνεται τῷ 
-Z/7/685/9	σφυγμῷ μικρά τε ἅμα καὶ ἀραιὰ, καὶ διὰ πολλοῦ, τὴν ψύξιν 
-Z/7/685/10	ἐνδεικνυμένη καὶ αὕτη τῶν κατὰ τὴν καρδίαν, ὡς καὶ τοῦτ' 
-Z/7/685/11	ἐν τοῖς περὶ δυσπνοίας δέδεικται. οὐ μὴν οὐδ' ἐκπνέουσι 
-Z/7/685/12	θερμὸν, ὅπερ ἀχώριστόν ἐστι καὶ αὐτὸ τοῦ κατεψύχθαι τὴν 
-Z/7/685/13	ἀρχὴν, ὥσπέρ γε τὸ ἐναντίον τοῦ θερμανθῆναι. πόθεν οὖν, 
-Z/7/685/14	ὅτι πυρέττουσιν; οὐδὲ γὰρ ὁ θώραξ αὐτῶν ἐστι θερμὸς, 
-Z/7/685/15	οὔτ' οὖν κατὰ τὸ στέρνον, οὔθ' ἑτέρωθι, οὔτ' ἐν τῷ κατὰ 
-Z/7/685/16	μασχάλην τε καὶ τὰ κυρτὰ τῶν πλευρῶν, οὔτ' ἄχρι ῥάχεως. 
-Z/7/685/17	ἀλλὰ ταῦτα μὲν ὁμολογεῖ καὶ ὁ Φίλιππος, ἔχειν δ' αὐτῶν 
-Z/7/685/18	φησι τοὺς σφυγμοὺς τὸ σημεῖον τοῦ πυρετοῦ, τὴν σκληρότητα  
-Z/7/686/1	δηλονότι λέγων, ἣν ἀχώριστον ἔθετο σημεῖον ἁπάντων πυρε-
-Z/7/686/2	τῶν Ἀρχιγένης. ἀλλ' εἰ μὲν τὸν ὄντως λέγει σκληρὸν, ὑπάρ-
-Z/7/686/3	χει μὲν τοῖς μαραινομένοις ἅπασι διὰ τὴν ξηρότητα τῶν ἀρ-
-Z/7/686/4	τηριῶν, οὐ μὴν σημεῖόν ἐστι πυρετῶν· εἰ δ' ὃν Ἀρχιγένης 
-Z/7/686/5	ἐκάλει σκληρὸν, ὄνομα μόνον φθεγγόμενος, οὐ μὴν ἔχων γε 
-Z/7/686/6	δεῖξαι πρᾶγμα καθ' οὗ τοὔνομα φέρει, γέγραπται καὶ ἡμῖν 
[0057]  [053]  []  []

-Z/7/686/7	περὶ αὐτοῦ πολλὰ κατὰ τὰς περὶ τῶν σφυγμῶν πραγματείας. 
-Z/7/686/8	τὸ μέν τοι γῆρας τὸ ἐκ νόσου, ψύξις ὂν ἅμα ξηρότητι, 
-Z/7/686/9	πυρετὸς οὐκ ἔστι, τὸ δὲ ἕτερον εἶδος, ὁ περιφρυγὴς ὀνομα-
-Z/7/686/10	ζόμενος ὑπὸ τοῦ Φιλίππου μαρασμὸς, ὄντως ἐστὶ μαρασμὸς, 
-Z/7/686/11	ὥσπέρ γε καὶ ὁ συγκοπώδης. καί ἐστιν αὐτοῖς ὁ σφυγμὸς 
-Z/7/686/12	πυκνός τε καὶ μικρὸς, ἐπὶ μέρος δὲ τοῖς ἐν τῷ περιφρυγεῖ συμ-
-Z/7/686/13	βαίνει θερμὰ ἐκφυσᾷν πνεύματα χαίνουσιν, ὡς ἄν τις εἰκά-
-Z/7/686/14	σειεν αὐτὸ τῇ καύσει. ἡ γένεσις δὲ, ὡς εἴρηται, τῷ περι-
-Z/7/686/15	φρυγεῖ μὲν ἐκ θερμότητος καὶ καυσωδεστάτων ἐστὶ πυρετῶν, 
-Z/7/686/16	καὶ μάλιστα ἐπὶ ξηρότητι τῆς ἕξεως· τῷ συγκοπώδει δὲ ἐπει-
-Z/7/686/17	δὰν ἐν συγκοπῇ γενηθέντες ἐκφεύγουσιν ἐν τῷ παραυτίκα τὸ  
-Z/7/687/1	τοῦ κινδύνου σφοδρὸν, ὑπολείπεται δ' αὐτοῖς τι τῆς συγκο-
-Z/7/687/2	πώδους διαθέσεως. ὁ δὲ ψυχρὸς μαρασμὸς ὁ τὴν τοῦ γήρως 
-Z/7/687/3	ἔχων διάθεσιν ἐκ μεταπτώσεως γίνεται πυρετῶν ψυχθέντων 
-Z/7/687/4	ὡς οὐ χρὴ, διά τε πόσεως ὕδατος ψυχροῦ, καὶ ὅσα καθ' ὑπο-
-Z/7/687/5	χονδρίου τε καὶ θώρακος ἐπιφερόμενα ἰάματα ψυκτήρια· τὸ 
-Z/7/687/6	δ' ὡς οὐ χρὴ, διττόν ἐστι, ἤτοι γε ἀμετρότερον τοῖς ψύχουσι 
-Z/7/687/7	χρησάμενον, ἢ μὴ ἐπὶ προσήκοντι τῷ χρόνῳ. συμβαίη δ' 
-Z/7/687/8	ἄν ποτε καὶ κατ' ἀμφοτέρας ἅμα τὰς αἰτίας συστῆναι τὸ 
-Z/7/687/9	πάθος. 
-Z/7/687/10	  Ὅτι δὲ ἀδύνατον ἰάσασθαι μαρασμὸν, ὅταν 
-Z/7/687/11	ὄντως μαρασμὸς ᾖ, λέλεκται μέν που καὶ πρόσθεν, ἡνίκα 
-Z/7/687/12	περὶ τοῦ γήρως ἐγράφομεν, εἰρήσεται δὲ καὶ νῦν. συμβαίνει 
-Z/7/687/13	τι τοιοῦτον τοῖς οἰομένοις ἰᾶσθαι μαρασμὸν, οἷόν τι καὶ τοῖς 
-Z/7/687/14	ὑπειληφόσι τὴν εἰς τὰ πρόσω μετάστασιν τῶν καταμα-
-Z/7/687/15	ρανθέντων κατὰ ῥάχιν σπονδύλων. ἐξ ὧν γὰρ ἑκάτεροι περὶ 
-Z/7/687/16	τὰς διαγνώσεις τῶν παθῶν ἐσφάλησαν, ἐκ τούτων ᾠήθησαν 
-Z/7/687/17	ἑαυτοὺς μέγιστα κατωρθωκέναι. καταλεπτυνθέντας μὲν γάρ  
-Z/7/688/1	τινας ἰάσαντο, μαρανθέντας δὲ μηδένας. διττῆς δὲ οὔσης 
-Z/7/688/2	τῶν οὕτω λεπτυνθέντων τῆς διαθέσεως, ὑπὲρ ἑκατέρας ἰδίᾳ 
-Z/7/688/3	λεκτέον. γίνεται τοίνυν ἡ μὲν ἑτέρα τῶν κατισχνωθέντων 
-Z/7/688/4	διάθεσις, ἐπειδὰν ἥ τε ὑγρότης ἀπόλλυται τῶν στερεῶν σω-
-Z/7/688/5	μάτων, ἣν οἰκείαν αὐτῶν ἔφαμεν εἶναι τροφὴν, αἵ θ' ἁπαλαὶ 
-Z/7/688/6	σάρκες συντακῶσιν· ἡ δ' ἑτέρα τῶν σωμάτων αὐτῶν ἅπτε-
-Z/7/688/7	ται τῶν στερεῶν, ἃ δὴ καὶ πρῶτά τε καὶ ὁμοιομερῆ προσα-
-Z/7/688/8	γορεύομεν. αὕτη μὲν οὖν ἐστιν ἡ ἀνίατος, ὥσπέρ γε καὶ 
-Z/7/688/9	τὸ γῆρας· ἡ δὲ ἑτέρα κινδυνώδης, οὐ μὴν τὸ πάμπαν 
-Z/7/688/10	γε ἀνίατος, ἐν μὲν τῷ κοινῷ γένει ταῖς ἄλλαις ἁπάσαις 
-Z/7/688/11	ἐστὶ, τῶν ἐναντίων τῷ πάθει δεομένη βοηθημάτων, οὐ μὴν 
-Z/7/688/12	ὡσαύτως γε ταῖς πλείσταις αὐτῶν ἀσφαλής. ὑγρανθῆναι μὲν 
-Z/7/688/13	γὰρ χρὴ τὰς τρεῖς διαθέσεις, καὶ τοῦτ' αὐταῖς κοινὸν ἐπὶ 
-Z/7/688/14	κοινῇ τῇ ξηρότητι, θερμανθῆναι δεομένης τῆς μιᾶς, ἣν τῷ 
-Z/7/688/15	γήρᾳ προσεικάζομεν. ὥσπέρ γε καὶ ψύξαι μίαν, ἣν περι-
-Z/7/688/16	φρυγῆ μαρασμὸν ὀνομάζομεν. ἐπιμίκτου δέ πως ἰάσεως ὁ 
-Z/7/688/17	συγκοπώδης δεῖται μαρασμὸς, οὔτε γεγονὼς ἤδη, μεμνῆσθαι  
-Z/7/689/1	γὰρ χρὴ τούτου διαπαντὸς, ἀλλ' ἔτι γινόμενος, ἐκδαπα-
-Z/7/689/2	νωμένης τῆς συμφύτου τοῖς στερεοῖς μορίοις ὑγρότητος. 
-Z/7/689/3	οὗτοι μὲν οἱ σκοποὶ τῆς ἰάσεως. ὅπως δ' ἄν τις εὕροι 
-Z/7/689/4	τὰς ὕλας τῶν βοηθημάτων, ἔτι τε σὺν αὐτοῖς τὸν τρόπον 
-Z/7/689/5	τῆς χρήσεως, ἐφεξῆς ἂν εἴη σκεπτέον. ἄμεινον μὲν οὖν γε-
-Z/7/689/6	γράφθαι τῷ Φιλίππῳ, μὴ μόνον ὅσα γέγραπται κατὰ τὸ 
-Z/7/689/7	πρῶτον περὶ μαρασμοῦ βιβλίον ὑπέρ τε γενέσεως τοῦ πάθους 
-Z/7/689/8	καὶ τῆς κατ' αὐτὸ διαφορᾶς διαγνώσεώς τε καὶ μεταπτώσεως, 
-Z/7/689/9	ἀλλὰ καὶ περὶ τῆς θεραπείας τι. νυνὶ δὲ ταύτην μὲν, ὡς ἔοι-
-Z/7/689/10	κεν, οὐκ ἔφθασεν γράφειν. ζητήσας γοῦν ἐγὼ πάνυ πολλοῖς 
-Z/7/689/11	ἔτεσι τὸ περὶ μαρασμοῦ δεύτερον, οὔτ' αὐτὸς εὗρον οὔτ' 
-Z/7/689/12	ἄλλῳ συνέτυχον ἀνεγνωκέναι ποτὲ φάσκοντι. κατὰ δὲ τὸ 
-Z/7/689/13	πρῶτον βιβλίον, ὅ τινες οὐδὲ πρῶτον ἐπιγράφουσιν, ἀλλ' 
-Z/7/689/14	ἁπλῶς περὶ μαρασμοῦ, διὰ τὸ μὴ φαίνεσθαι τὸ δεύτερον, 
-Z/7/689/15	ἐπεμνήσθη βαλανείου χρήσεως. οὐ μὴν ἀποδέχεται τοὺς χρω-
-Z/7/689/16	μένους ὡς βοηθήματι, βλάπτεσθαι νομίζων ὑπ' αὐτοῦ τοὺς 
-Z/7/689/17	μαραινομένους· ἅτε δ' ἐν παρέργῳ μνημονεύσας, οὔτ' 
-Z/7/689/18	ἐπεξῆλθεν οὔθ', ὡς εἴωθεν, ἀκριβῶς ἐσκέψατο περὶ τοῦ  
-Z/7/690/1	βοηθήματος. καίτοι γε φαίνεται ἐναργῶς ὑγραῖνον τοὺς κα-
-Z/7/690/2	τεξηρασμένους, ὡς ἔνεστιν ἐπί τε τῶν ὁδοιπορησάντων ἐν 
-Z/7/690/3	ἡλίῳ θερινῷ, ἢ καὶ ἄλλως ὁπωσοῦν γυμνασαμένων ἢ ἐγκαυ-
-Z/7/690/4	θέντων θεάσασθαι· τούτους τε γὰρ ἅπαντας ἔτι τε πρὸς αὐ-
-Z/7/690/5	τοῖς ὅσοι διψώδεις εἰσὶν, ὑγροὺς καὶ ἀδίψους καθίστησί τε 
-Z/7/690/6	καὶ ἐργάζεται· φαίνεται δὲ καὶ τοὺς ἄλλους ὁπωσοῦν ἐξηρα-
-Z/7/690/7	σμένους, ἢ ὑπὸ ἀγρυπνίας, ἢ φροντίδος, ἢ ἀφροδισίων, ἢ 
-Z/7/690/8	βρωμάτων, ἢ φαρμάκου ξηραίνοντος, ἢ θυμοῦ, πάντας ἐπι-
-Z/7/690/9	τέγγον τε καὶ ἀνακτώμενον. ἀλλά μοι δοκεῖ Φίλιππος ἐπὶ 
-Z/7/690/10	τῶν ἤδη ὄντως μεμαρασμένων κατεγνωκέναι βαλανείου, οὓς 
-Z/7/690/11	οὐδ' ἄλλο οὐδὲν ἰᾶται, ὥστέ με διχόθεν ἀποστῆναι τῆς γνώ-
-Z/7/690/12	μης αὐτοῦ, ἐξ ὧν τε νομίζει τῶν ὄντως μαρανθέντων ἰάσα-
-Z/7/690/13	σθαί τινας, ἐξ ὧν τε βαλανείου κατέγνωκεν. ἔνεστι γὰρ 
-Z/7/690/14	ἐναργῆ τῆς δυνάμεως αὐτοῦ λαβεῖν τὴν πεῖραν ἐπὶ τῶν μη-
-Z/7/690/15	δέπω τὸν ἀθεράπευτον νοσούντων μαρασμὸν, ὃν οὐδὲ μα-
-Z/7/690/16	ρασμὸν ἄν τις ἴσως ἀκριβολογεῖσθαι βουλόμενος ὀνομάζοι. 
-Z/7/690/17	ἀλλ' ἡμῖν γε ὀνομάτων οὐ μέλει, δυναμένοις ἑρμηνεῦσαι λόγου 
-Z/7/690/18	τὰ πράγματα σαφέστερον.  
-Z/7/691/1	  Οὐσῶν γὰρ τῶν πρώτων τε καὶ γενι-
-Z/7/691/2	κωτάτων ἐν τοῖς πυρετοῖς διαφορῶν τριῶν, ἐξαίρομεν ἔν γε 
-Z/7/691/3	τῷ παρόντι τοὺς ἐφημέρους· ὁ δέ μοι λόγος ὑπέρ τε τῶν 
-Z/7/691/4	ἐπὶ χυμῶν γενήσεται καὶ τῶν ἑκτικῶν. τῶν μὲν οὖν ἐπὶ 
-Z/7/691/5	χυμοῖς σηπομένοις ἀναπτομένων πυρετῶν μετὰ τὴν πέψιν 
-Z/7/691/6	τῶν χυμῶν ἴαμα βαλανεῖόν ἐστι· τοῖς δὲ ἑκτικοῖς μόνοις μὲν 
-Z/7/691/7	συνισταμένοις χωρὶς ἐπιπλοκῆς τινος ἑτέρου πυρετοῦ πᾶς 
-Z/7/691/8	χρόνος ἐπιτήδειός ἐστι πρὸς λουτρόν· εἰ δὲ ἐπιπλέκοιτό τινι 
-Z/7/691/9	τῶν ἐπὶ χυμῶν, ὅταν ἐκεῖνοι πεφθῶσι. τοὺς δ' αὐτοὺς χρὴ 
-Z/7/691/10	νομίζειν εἶναι καιροὺς ὡς ἔγγιστα καὶ δόσεως ψυχροῦ. ἀλλὰ 
-Z/7/691/11	τούτου μὲν ἡ ἀποτυχία μετὰ μεγάλης βλάβης γίνεται· βα-
-Z/7/691/12	λανείου δ' ἀκίνδυνος ἡ χρῆσις ἐπὶ τῶν εἰρημένων πυρετῶν 
-Z/7/691/13	ἐστι, πλὴν εἴπου μὲν ὑποπτεύοις ἀσθένειαν δυνάμεως· καὶ 
-Z/7/691/14	ἡμεῖς γε πολλοὺς ἐθεραπεύσαμεν ἐπιδόξους μαρανθήσεσθαι 
-Z/7/691/15	διὰ τούτων βοηθημάτων. εἴρηται δ' ἐν τῷ πρώτῳ περὶ δια-
-Z/7/691/16	φορᾶς πυρετῶν, ὅτι καὶ τῶν ἐφημέρων τινὲς κοινωνοῦσι τῷ 
-Z/7/691/17	γένει τῶν ἑκτικῶν, καὶ ὡς οὐκ ἔστιν ἐν τῇ πρώτῃ τῶν ἡμε- 
-Z/7/692/1	ρῶν ἀκριβῶς γνωρίζειν αὐτοὺς, ἀλλ' ἤτοι περὶ τὴν δευτέραν, 
-Z/7/692/2	ἢ πάντως γε τὴν τρίτην· καὶ ὡς ἐπειδὰν πρῶτόν τις γνῷ, 
-Z/7/692/3	διδόναι τὸ ψυχρὸν ὕδωρ· ἀκινδυνότατον γὰρ ἐν τούτῳ τῷ 
-Z/7/692/4	καιρῷ, τῆς τε δυνάμεως ἐῤῥωμένης ἔτι καὶ δαψιλοῦς τοῦ 
-Z/7/692/5	αἵματος ἐν τῷ σώματι περιεχομένου. χρονίζοντες μὲν γὰρ 
-Z/7/692/6	ἀσθενεῖς γίνονται δυνάμει, ὀλίγον δ' ἴσχουσι τὸ αἷμα. βλά-
-Z/7/692/7	πτονται τοιγαροῦν ὡς τὰ πολλὰ βλάβην διττὴν, μίαν μὲν 
-Z/7/692/8	τῷ πλήττεσθαί τε καὶ καταψύχεσθαί τινα τῶν μορίων ἐν τῇ 
-Z/7/692/9	πόσει τοῦ ψυχροῦ· ἑτέραν δὲ, ἐπειδὰν οἱ διδόντες αὐτοῖς τὸ 
-Z/7/692/10	ὕδωρ μὴ κρατήσαντες τοῦ συμμέτρου καταψύξωσιν οὐ μόνον 
-Z/7/692/11	ἄλλο τι μόριον, ἀλλὰ καὶ αὐτὸ τὸ τὴν ἀρχὴν ἔχον τῆς γενέ-
-Z/7/692/12	σεως τοῦ πυρετοῦ. εἰ δὲ καὶ τὴν καρδίαν ἐπιπλέον ἐμψύξαιεν, 
-Z/7/692/13	εἰ μὲν ἔτι διαφυλάττει τὴν ἔμφυτον ἰκμάδα, κατάπτωσις γίνε-
-Z/7/692/14	ται δυνάμει· εἰ δὲ ἤδη ξηροτέρα ὑπάρχουσα, ἡ τῷ γήρᾳ διά-
-Z/7/692/15	θεσις ἐοικυῖα διαδέξεται. κατὰ δὲ τὸν αὐτὸν καιρὸν ἐν ᾧ 
-Z/7/692/16	πρῶτα τὰ γνωρίσματα σαφῆ τῶν ἑκτικῶν πυρετῶν ἐστι, καὶ ἡ 
-Z/7/692/17	τῶν ἔξωθεν ἐπιτιθεμένων ψυχόντων φαρμάκων προσφορὰ 
-Z/7/692/18	χρήσιμος ὑπάρχει κατ' αὐτῆς ἐπιτιθεμένων, ὡς ἂν εἴποι τις,  
-Z/7/693/1	τῆς ἑστίας τοῦ πυρετοῦ, περὶ ἧς ὀλίγον ὕστερον ἀκριβῶς διο-
-Z/7/693/2	ριοῦμεν. νυνὶ δὲ ἐπὶ τὸ βαλανεῖον ἐπάνειμι χρήσιμον ὑπάρ-
-Z/7/693/3	χον ἐν ἅπασι τοῖς αὐχμώδεσι πυρετοῖς, ὅτάν γε ἄλλο μηδὲν 
-Z/7/693/4	κωλύοι τῶν ἐπιπλεκομένων αὐτοῖς· χρησιμώτερον δ' ἔστιν ὅτε 
-Z/7/693/5	καὶ τῶν ἐμψύχων φαρμάκων, ὅταν ἐπικρατῇ τὸ αὐχμῶδες 
[0057]  [053]  []  []

-Z/7/693/6	ἤτοι καθ' ὅλον τὸ ζῶον ἢ κατὰ τὴν ἑστίαν. λέγω δὲ ἑστίαν 
-Z/7/693/7	τοῦ πυρετοῦ τὸ μόριον ἐκεῖνο τοῦ ζώου τὸ πρῶτον ἀμέτρως 
-Z/7/693/8	θερμανθὲν τοῖς στερεοῖς μέρεσιν ἑαυτοῦ. πρώτη μὲν οὖν ἡ 
-Z/7/693/9	καρδία θερμοτέρα τοῦ προσήκοντος γενομένη τὸν ἑκτικὸν πυ-
-Z/7/693/10	ρετὸν ἐπιφέρει· ἐφεξῆς δὲ τὸ ἧπαρ οὐ καθ' ἑαυτὸ μὲν, ὥσπερ 
-Z/7/693/11	ἡ καρδία, τῷ δὲ ἐκείνην ἄγειν εἰς συμπάθειαν, ἡνίκα τὸ τῆς 
-Z/7/693/12	καρδίας πάθος μὴ αὐτὸν τῆς αἰτίας ἐφέξει λόγον, ἀλλὰ τὰ 
-Z/7/693/13	τῶν γειτνιώντων αὐτῇ σωμάτων. ἑξῆς δὲ τούτοις ἐστὶν ἡ γα-
-Z/7/693/14	στὴρ, καὶ μετὰ ταύτην ὅσα δύναται συνεκθερμαίνειν ἑαυτοῖς 
-Z/7/693/15	τὴν καρδίαν. ὅσον μὲν οὖν ἐπὶ τῇ γειτνιάσει, μάλιστα πάν-
-Z/7/693/16	των ἐχρῆν τῷ πνεύμονι συνεκθερμαινομένην τὴν καρδίαν ἑκτι-
-Z/7/693/17	κὸν καὶ ξηρὸν ἐπιφέρειν πυρετὸν, ᾧ μαρασμὸς ἕπεται· 
-Z/7/693/18	οὐ μὴν φαίνεται γιγνόμενον, ἅμα μὲν ὅτι τὸ σπλάγχνον ὑγρὸν,  
-Z/7/694/1	ἅμα δ' ὅτι διὰ τῆς ἀναπνοῆς ψυχόμενον, οὐ ῥᾳδίως ἄν ποτε 
-Z/7/694/2	διάθεσις ὁμοίαν αἰτίαν κτήσεται. ὡς τὰ πολλὰ μὲν οὖν κατὰ 
-Z/7/694/3	τὰ λοιπὰ σπλάγχνα μετὰ χολώδους χυμοῦ συνίστασθαι πέφυ-
-Z/7/694/4	κεν ὁ ἑκτικὸς πυρετὸς, ἀναποθέντος εἰς τὴν γαστέρα τοῦ πά-
-Z/7/694/5	σχοντος τόπου. καὶ διὰ τοῦτο καὶ ὁ Φίλιππος ἐρυσιπελα-
-Z/7/694/6	τώδη διάθεσιν ἐν τῇ γαστρὶ γενέσθαι νομίζει κατὰ τοὺς 
-Z/7/694/7	πλείους τῶν μαραινόντων πυρετῶν. εἰ δὲ ἐν γαστρὶ, ἀναγ-
-Z/7/694/8	καῖον καὶ καθ' ἧπαρ ὑπονοῆσαι τὴν αὐτὴν συνίστασθαι διά-
-Z/7/694/9	θεσιν, ἐφ' οἷς σπλάγχνοις πάσχουσι μόνοις ἔοικεν ὁ Φίλιππος 
-Z/7/694/10	ἡγεῖσθαι γίνεσθαι μαρασμόν. ἐθεασάμην δ' οὐκ ὀλιγάκις τι-
-Z/7/694/11	νὰς, ἀπαθῶν ὑπαρχόντων τούτων, ἐν τῇ καρδίᾳ μαρανθέν-
-Z/7/694/12	τας, ἧς οὐκ οἶδ' ὅπως ἐπιλέλησται ὁ μὴ ἐφ' ἥπατι καὶ γαστρὶ 
-Z/7/694/13	μόνοις πάσχουσιν ἐπιδεῖξαι δυνάμενος ὅπως γίνεται μαραίνων 
-Z/7/694/14	πυρετὸς ἄνευ τοῦ τῇ καρδίᾳ διαδοθῆναι τὸ πάθος. οὐ μόνον 
-Z/7/694/15	δὲ κατὰ τοῦτό μοι σφάλλεσθαι δοκεῖ, ἀλλὰ καὶ καθ' ὅσον ἐπὶ 
-Z/7/694/16	τοῖς ἄλλοις μέρεσιν οὐχ ἡγεῖται συνίστασθαι μαρασμώδη πυ-
-Z/7/694/17	ρετόν. εἴτε γὰρ ἐρυσιπελατώδης διάθεσις μόνη κατὰ γαστρὸς  
-Z/7/695/1	γεννηθεῖσα τὸν τοιοῦτον ἐπάγει πυρετὸν, εἴτε καὶ χωρὶς 
-Z/7/695/2	ταύτης ἔστιν ὅτε τὸ σῶμα αὐτὸ μόνον ἐκπυρωθὲν ἄνευ χολώ-
-Z/7/695/3	δους ὑγρότητος, ἐγχωρεῖ καὶ κατ' ἄλλό τι μέρος ὁμοίαν γίνε-
-Z/7/695/4	σθαι διάθεσιν· ἀλλ' εἴπερ εἴη τὸ μόριον ἐκεῖνο τοιοῦτον, οἷον 
-Z/7/695/5	ἑαυτῷ συνεκθερμῆναι τὴν καρδίαν, ἀνάγκη πᾶσα πυρετὸν γεν-
-Z/7/695/6	νῆσαι τὴν διάθεσιν αὐτοῦ, καὶ τοῦτον πάντως ἐν τῷ χρόνῳ 
-Z/7/695/7	γενόμενον ἑκτικὸν, εἰ μὴ λύοιτο, μαρασμὸν ἐπενεγκεῖν. ἄλλως 
-Z/7/695/8	τε ὅπερ εἶπον ἔμπροσθεν, οὐ περὶ τῶν ὀνομάτων σπου-
-Z/7/695/9	δάζειν προσήκει, ἀλλὰ τὰς ξηραινούσας ἁπάσας διαθέσεις τὸ 
-Z/7/695/10	σῶμα διαγινώσκειν τε ἅμα καὶ θεραπεύειν ὀρθῶς, ὧν ἐστι 
-Z/7/695/11	μία καὶ ἡ μετὰ πυρώδους θερμότητος, ἣν βαλανεῖον ὀνίνησιν 
-Z/7/695/12	διαπαντὸς, ὅταν αὕτη καθ' ἑαυτὴν ὑπάρχῃ μόνη. γίνεται γὰρ, 
-Z/7/695/13	ὡς εἴρηται, ποτὲ σὺν ἐρυσιπελατώδει διαθέσει πυρετὸς ἑκτικός 
-Z/7/695/14	τε καὶ μαρασμώδης, καὶ δεῖται ψυχθῆναι πρότερον ἐδέσμασι τε 
-Z/7/695/15	καὶ πόμασι καὶ τοῖς ἔξωθεν ἐπιτιθεμένοις· ἀλλ' αὐτὸς καθ' 
-Z/7/695/16	ἑαυτὸν ὁ τοιοῦτος πυρετὸς ἄμικτος ἑτέρῳ νοσήματι βαλανείου 
-Z/7/695/17	χρήζει, καθάπερ καὶ αἱ ἄλλαι πᾶσαι ξηρότητες, εἴτε θερμαὶ τύ-
-Z/7/695/18	χοιεν, εἴτε ψυχραί τινες οὖσαι. θαυμαστὸν γὰρ δὴ τοῦτο τοῖς  
-Z/7/696/1	βαλανείοις ὑπάρχει τὸ καὶ τὰς θερμὰς ξηρότητας ὀνίνασθαι 
-Z/7/696/2	καὶ τὰς ψυχρὰς, ὥσπερ γε καὶ τὸ διψώδεις μὲν ποιεῖν τοὺς μὴ 
-Z/7/696/3	διψῶντας, ἀδίψους δὲ τοὺς διψώδεις. ὅτι μὲν ἐργάζεται 
-Z/7/696/4	ταῦτα, καὶ χωρὶς λόγου παντὸς ἐναργῶς ὁρᾶται. φαίνονται 
-Z/7/696/5	γὰρ, ὡς εἴρηται πρόσθεν, ἐξ ἡλίου τε καὶ ὁδοιπορίας θερμαι-
-Z/7/696/6	νόμενοί τε καὶ ξηραινόμενοι λουσάμενοι θαυμαστῶς ὅπως 
-Z/7/696/7	ὑγραινόμενοί τε καὶ ψυχόμενοι· καὶ τούτων οὐδὲν ἧττον οἱ ἐκ 
-Z/7/696/8	κρύους ἰσχυροῦ θερμανθῆναι δεόμενοι, τάχιστα καὶ οὗτοι 
-Z/7/696/9	θερμαινόμενοι. καὶ μέν γε καὶ οἱ ἐξ ὁδοιπορίας τε καὶ ἡλίου 
-Z/7/696/10	διψώδεις ἀδιψότεροι γίνονται, καὶ οἱ μὴ διψώδεις δὲ, λου-
-Z/7/696/11	σάμενοι διψῶσι. χρὴ δὲ τούτους μὲν πλεονάκις, ἐκείνους δὲ 
-Z/7/696/12	ἅπαξ λούσασθαι. ταυτὶ μὲν οὕτω φαίνεται γινόμενα, καὶ 
-Z/7/696/13	τὰς αἰτίας αὐτῶν ἐν ἑτέροις εἴπομεν. 
-Z/7/696/14	  Ἐπὶ δὲ τὸ προκείμενον αὖθις ἰτέον, ὡς 
-Z/7/696/15	ἅπαντας τοὺς ἑκτικοὺς πυρετοὺς ὀνίνησι βαλανεῖον, ὅταν γε 
-Z/7/696/16	αὐτὸ τοῦτο μόνον ἑκτικοὶ τυγχάνουσιν ὄντες· ἂν δὲ 
-Z/7/696/17	ἐρυσίπελας, ἢ φλεγμονή τις, ἢ σηπόμενοι χυμοὶ καὶ ἔτι  
-Z/7/697/1	ἄπεπτοι περιέχονται κατὰ τὸ σῶμα, διὰ ταῦτα βλαβῆναι συμ-
-Z/7/697/2	βήσεται τοὺς νοσοῦντας, οὐ διὰ τὸν ἑκτικὸν πυρετόν. αὐτὸς 
-Z/7/697/3	μὲν γὰρ, ᾗ πυρετός ἐστι, διαπαντὸς ὑπό τε ψυχροῦ σβέννυ-
-Z/7/697/4	ται πόματος ὑπό τε βαλανείων ὀνίναται, διὰ δὲ τὰς ἐπι-
-Z/7/697/5	μιγνυμένας αὐτῷ διαθέσεις οἱ κάμνοντες βλάπτονται. τὰ 
-Z/7/697/6	μὲν δραστικώτατα τῶν βοηθημάτων, ὡς κωλῦσαι γενέσθαι 
-Z/7/697/7	μαρασμὸν, ταῦτά ἐστι, καὶ χρὴ παραλαμβάνειν αὐτὰ πάνυ 
-Z/7/697/8	θαῤῥούντως κατὰ τοὺς ἑκτικοὺς πυρετούς. εἰ δὲ ἐρυσιπε-
-Z/7/697/9	λατώδης εἴη διάθεσις, ἀπέχεσθαι μὲν χρὴ βαλανείου τοπᾶν, 
-Z/7/697/10	ὕδατι δὲ ψυχρῷ κατὰ μὲν τὴν ἀκμὴν τοῦ νοσήματος χρηστέον 
-Z/7/697/11	ἀγωνιστικῶς, οὕτω δ' ὀνομάζειν εἴωθεν, ὅταν ἀθρόον τε 
-Z/7/697/12	καὶ ψυχρότατον δῶμεν· ἐν ἀρχῇ δ' οὐ χρηστέον, εἰ μὴ κατα-
-Z/7/697/13	ναγκασθείημεν ὑπὸ τοῦ κάμνοντος ἐν ἔθει τε ψυχροποσίας ὄν-
-Z/7/697/14	τος, οὐ φέροντός τε τὸ δίψος, ἀλλ' ἔξωθεν ἐπιτιθέναι χρὴ 
-Z/7/697/15	τὰ ψύχοντα, καὶ εἰ μηδὲν ἀνύῃ, καὶ εἴσω τοῦ σώματος ἀναγ-
-Z/7/697/16	κάζειν λαμβάνειν. μάλιστα δ' αὐτοῖς ἁρμόττουσιν αἱ ὑγραὶ 
-Z/7/697/17	καὶ νέαι θριδακίναι, πεπλύσθωσαν δὲ ἀκραιφνεῖ ψυχρῷ, μά-
-Z/7/697/18	λιστα μὲν οὕτω ληφθεῖσαι, δεηθέντος δέ ποτε τὴν ἀηδίαν τῆς  
-Z/7/698/1	προσφορᾶς παραμυθήσασθαι τοῦ κάμνοντος, ὄξος ὕδατι ψυ-
-Z/7/698/2	χρῷ μίξαντες συγχωρεῖν ἐν τούτῳ βάπτειν. ἔστω δὲ ἀκριβῶς 
-Z/7/698/3	ἀποκεχωρηκὸς ἁπάσης οἰνώδους ποιότητος τὸ ὄξος. ἔξωθεν 
-Z/7/698/4	δὲ καὶ αὐτὸς μὲν ὁ τῆς θριδακίνης χυλὸς ἐπιτήδειος, ἀλλὰ καὶ 
-Z/7/698/5	ἀειζώου καὶ σέρεως ὅσα τ' ἄλλα ψύχοντα. κάλλιστον δ' ᾧ 
-Z/7/698/6	μάλιστα χρώμεθα κατὰ καιρὸν, τῶν ὀμφάκων. ἐνθλίψαντες 
-Z/7/698/7	γὰρ αὐτῶν τὸ ὑγρὸν, ἐμβάλλομεν ὅλμῳ μετὰ τῶν ἀνδραχνῶν, 
-Z/7/698/8	εἶτα κόψαντες ἐκπιέζομεν, ἐνστήσαντες τότε ἀγγεῖον ὕδατι 
-Z/7/698/9	ψυχρῷ, κάλλιον δὲ εἰ καὶ χιόνος ἔχει τι. μίγνυμεν δὲ ἐπὶ 
-Z/7/698/10	τῆς χρήσεως ὀλίγον ἀλφίτου λευκοῦ, κᾄπειτα δεύσαντες εἰς 
-Z/7/698/11	ὀθόνιον δίπτυχον, ἐπιτείνομεν ἔξωθεν αὐτὸ κατὰ τῶν ὑπο-
-Z/7/698/12	χονδρίων, οὐκ ἐῶντες χρονίζειν, ἀλλ' ἐπειδὰν γένηται χλιαρὸν, 
-Z/7/698/13	αἴροντες μὲν τοῦτο, χρώμενοι δὲ ἑτέρῳ παραπλησίως, καὶ 
-Z/7/698/14	τοῦτο διαπαντὸς ἐκ διαδοχῆς ποιοῦντες, ἄχρις ἂν ὁ κάμνων 
-Z/7/698/15	αἰσθάνηται τοῦ βάθους ψυχόμενος, καὶ ἀδιψότερος γέ-
-Z/7/698/16	νηται. μίγνυμεν δὲ ἐνίοτε καὶ ἔλαιον ὀμφάκινον ἢ ῥόδι-
-Z/7/698/17	νον, ἐπειδὰν μάλιστα καὶ φλεγμονῶδές τι καθ' ὑποχονδρίου ᾖ.  
-Z/7/699/1	τὰς μὲν οὖν ἐρυσιπελατώδεις διαθέσεις οὕτως ἐμψύχειν χρὴ, 
-Z/7/699/2	γινώσκειν δὲ ὡς εἴπερ εἴη τις τοιαύτη διάθεσις, τὸν πυρετὸν 
-Z/7/699/3	ἀκριβῶς ἑκτικὸν ἀδύνατον ὑπάρχειν. ἀκριβῶς δὲ ἑκτικός ἐστιν 
-Z/7/699/4	ὁ μηδεμίαν ἀρχὴν, ἢ ἐπίδοσιν, ἢ ἀκμὴν, ἢ παρακμὴν μερικοῦ 
-Z/7/699/5	παροξυσμοῦ ποιούμενος. εἴρηται δ' ἐν τῷ περὶ τῆς διαφορᾶς 
-Z/7/699/6	τῶν πυρετῶν τά τ' ἄλλα καὶ ὡς ἐπὶ ταῖς τροφαῖς μόναις 
-Z/7/699/7	ἀναζέουσιν οἱ ἑκτικοὶ πυρετοὶ, καθάπερ ἡ τίτανος ἐπιχυθέν-
-Z/7/699/8	τος ὕδατος, ἀλλ' ἀφαιρεθείσης γε τῆς τοιαύτης αὐξήσεως, 
-Z/7/699/9	ἴσοι διαμένουσιν ἀεί. εἰ δὲ καὶ παρεμπίπτει ποτὲ κᾂν βραχυ-
-Z/7/699/10	τάτη τις αὔξησις ἢ ἐπισημασία, διασκέπτεσθαι, μήτις ἤτοι 
-Z/7/699/11	χυμῶν σηπεδὼν, ἢ τόπος ὁ πρῶτος πεπονθὼς ἕτερός ἐστι 
-Z/7/699/12	παρὰ τὴν καρδίαν, οὐδ' αὐτὸς ἁπλῆν οὐδ' ἑκτικὴν ἔχων διά-
-Z/7/699/13	θεσιν, ἀλλ' ἤτοι φλεγμονώδη τινὰ, ἢ ἐρυσιπελατώδη. καὶ 
-Z/7/699/14	οὕτω τὴν θεραπείαν οἰκείαν ἐφαρμόττειν ταῖς διαθέσεσι. 
-Z/7/699/15	  Τοῦ μὲν οὖν περιφρυγοῦς μαρασμοῦ 
-Z/7/699/16	τὴν γένεσιν ἐκ τῶν καυσωδῶν πυρετῶν λαμβάνοντος ἡ κώλυ-
-Z/7/699/17	σις ἐν τοῖς ψυκτηρίοις ἐστὶν ἰάμασιν, ἔξωθέν τε κατὰ τοῦ  
-Z/7/700/1	πεπονθότος ἐπιτιθεμένοις, εἴσω τε τοῦ σώματος λαμβανο-
-Z/7/700/2	μένοις. εἰ δ' ἀποτελεσθείη γῆρας ἐκ νόσου, τὸ μὲν ἀκριβῶς 
[0057]  [053]  []  []

-Z/7/700/3	ἤδη γεγονὸς ἀδύνατον ἰάσασθαι· τὸ δ' οὔπω μὲν ἀπηκρι-
-Z/7/700/4	βωμένον, ἐγγὺς δὲ ἧκον αὐτοῦ τῆς γενέσεως, ἕνα μὲν ἔχει τὸν 
-Z/7/700/5	τῆς ἰάσεως σκοπὸν, ὃν ἀνάληψίν τε καὶ ἀνάθρεψιν ὀνομάζο-
-Z/7/700/6	μεν, ἐκ πολλῶν τε τῶν κατὰ μέρος ἐνεργειῶν, ἃ πολλά τε καὶ 
-Z/7/700/7	παμπόλλης ἀσφαλείας δεόμενα, ὑπὲρ ὧν εἰ λέγοιμι νῦν, ὁ 
-Z/7/700/8	λόγος ἄν μοι γένοιτο μήκιστος, εἴρηται δὲ ἱκανῶς ἐν τῇ τῆς 
-Z/7/700/9	θεραπευτικῆς μεθόδου πραγματείᾳ. νυνὶ δ' ἀρκεῖ τό γε το-
-Z/7/700/10	σοῦτον εἰπεῖν, ὡς τὰ ἐξηραμμένα τῶν σωμάτων στερεῶν ἰᾶται 
-Z/7/700/11	τροφή. δέδεικται δὲ ἐν τοῖς περὶ τῶν φυσικῶν δυνάμεων, ὡς 
-Z/7/700/12	οὐχ ἑαυτὴν ἡ τροφὴ ποδηγεῖ πρὸς ἅπαντα τὰ μέρη τοῦ σώμα-
-Z/7/700/13	τος, ἀλλ' ὑπ' αὐτῶν ἕλκεται τῶν τρέφεσθαι δυναμένων. 
-Z/7/700/14	ἄτονα δέ ἐστιν ἐν τοῖς μαρασμοῖς ταῦτα, καὶ ἕλκειν ἄῤῥωστα 
-Z/7/700/15	διὰ τὴν ξηρότητα, προσελθούσης δὲ καὶ ψύξεως ἐγγὺς ἤδη 
-Z/7/700/16	νεκρῶν τυγχάνει. χρὴ τοίνυν εὔελκτον εἶναι τὴν τροφὴν, ἵν' 
-Z/7/700/17	ὅπερ ἐνδεῖ τῇ ῥώμῃ τῶν ἑλκόντων, ἐκ τῆς κατὰ τὴν ὕλην ἐπι- 
-Z/7/701/1	τηδειότητος ἀναπληρῶται. εὔελκτος δέ ἐστιν ἡ λεπτομερής τε 
-Z/7/701/2	καὶ φύσει θερμὴ, ἀλλ' αὕτη γε τοὐπίπαν ἄτροφός ἐστιν. ἐπι-
-Z/7/701/3	δέδεικται γὰρ ὥστε τροφὴν μόνην ἀναγκαῖον παχεῖάν τε εἶναι 
-Z/7/701/4	καὶ γλίσχραν, ὡς ἂν μόνιμός τε καὶ δυσδιάπνευστος ᾖ, καὶ 
-Z/7/701/5	τοῖς τρεφομένοις σώμασιν ἑτοίμως ὁμοιῶται. μαχομένων γ' 
-Z/7/701/6	οὕτω τῶν σκοπῶν τούτων, ἀδύνατον μὲν εὐπορῆσαι τροφῆς 
-Z/7/701/7	ἀκριβῶς διασωζούσης ἀμφότερα· πειρατέον δὲ ὅμως κᾂν με-
-Z/7/701/8	τρίως ἑκάτερον ἐργάζεσθαι δυνάμενον ἐξευρεῖν. ἐμοὶ μὲν δὴ 
-Z/7/701/9	βέλτιον οὐδὲν εἰς τὰ τοιαῦτα γάλακτος εἶναι δοκεῖ, μάλιστα 
-Z/7/701/10	μὲν εἴτις αὐτὸ ὑπομένει βδάλλειν ἐντιθέμενος τῷ στόματι γυ-
-Z/7/701/11	ναικεῖον τιτθὸν, ὥσπερ Εὐρυφῶν τε καὶ Ἡρόδικος ἐπὶ τῶν 
-Z/7/701/12	φθινόντων ἀξιοῦσιν· εἰ δὲ μὴ, ἀλλὰ τό γε τῆς ὄνου λαμβά-
-Z/7/701/13	νειν ἔτι θερμὸν, ἐλαχίστῳ χρόνῳ ὡμιληκὸς τῷ περιέχοντι. 
-Z/7/701/14	συμφέρει μὲν οὖν ὁ τοιοῦτος σκοπὸς τῶν τροφῶν οὐ 
-Z/7/701/15	μόνον τοῖς γήρᾳ παραπλησίαν ἔχουσι διάθεσιν, ἢ συγκοπώ-
-Z/7/701/16	δεσι μαρασμοῖς, ἀλλὰ καὶ τοῖς περιφρυγέσιν ὑπὸ τοῦ Φιλίπ-
-Z/7/701/17	που προσαγορευομένοις. χρηστέον δὲ ταῖς ὕλαις τῶν τροφῶν,  
-Z/7/702/1	ἐπί γε τούτων, μὴ θερμαῖς, ὥσπερ ἐπὶ τοῦ γήρως, ἀλλὰ 
-Z/7/702/2	ψυχραῖς. ἐν τῷ μέσῳ δ' ἀμφοῖν ἔστωσαν αἱ ταῖς συγκο-
-Z/7/702/3	πώδεσι διδόμεναι. γάλα μὲν οὖν καὶ πτισάνη καὶ χόνδρος 
-Z/7/702/4	ἐπὶ τῶν τριῶν διαθέσεων ἀρμόττουσιν. ἀλλὰ τοῦ χόνδρου 
-Z/7/702/5	μὲν, δι' ὄξους ὁμοίως πτισάνῃ σκευαζομένου, πρὸς τὸ ῥᾴδιον 
-Z/7/702/6	ἀναδίδοσθαι. μέλι δὲ ἐν μὲν ταῖς ψυχραῖς διαθέσεσι ὠφε-
-Z/7/702/7	λιμώτατον, ἐν δὲ ταῖς θερμαῖς βλαβερώτερον. οὕτως οὖν 
-Z/7/702/8	ἔχει κᾀπὶ τῶν ἐπιδόξων μαρανθήσεσθαι τοὺς εἰρημένους μα-
-Z/7/702/9	ρασμούς. ἐναντιώτατον μὲν γὰρ τοῖς περιφρυγέσιν, ὠφελι-
-Z/7/702/10	μώτατον δὲ τοῖς τῶν γερόντων κινδυνεύουσιν ἴσχειν διάθεσιν. 
-Z/7/702/11	ἐν δὲ τοῖς συγκοπώδεσιν, εἰ μὴ κωλύοι τὰ τῆς γαστρὸς, ἑψῶν-
-Z/7/702/12	τα διδόναι καθ' ἑαυτό τε καὶ σὺν τοῖς ἄλλοις ἐδέσμασι. βα-
-Z/7/702/13	λανείου δὲ χρῆσις εὔκαιρος εἴς τε τἄλλα τὰ προειρη-
-Z/7/702/14	μένα καὶ εἰς τὰς ἀναδόσεις τῆς τροφῆς ἄριστον βοήθημα. 
-Z/7/702/15	παραλαμβάνειν δὲ αὐτὸ, πεπεμμένης ἤδη τῆς τροφῆς, οὐκ 
-Z/7/702/16	ἐπ' ἐνδείᾳ μακροτέρᾳ. τῷ μὲν γὰρ ἀρτίως ἐδηδοκότι προσεισ-
-Z/7/702/17	φερόμενον λουτρὸν ὠμῶν καὶ ἀπέπτων χυμῶν ἐμπίπλησι τὸ  
-Z/7/703/1	σῶμα· τῷ δ' ἐπ' ἐνδείᾳ μακροτέρᾳ τὴν δύναμιν καθαιρεῖ. 
-Z/7/703/2	ἐν δὲ ταῖς ἄλλαις ἁπάσαις καταστάσεσι τοῦ σώματος, καὶ μά-
-Z/7/703/3	λιστα ἐν τῇ νῦν προειρημένῃ, πειρατέον, ὡς εἴρηται, λούειν 
-Z/7/703/4	ἐπὶ συμπεπληρωμένῃ τῇ πέψει. καὶ ἡ τοῦ οἴνου δὲ χρῆσις 
-Z/7/703/5	ἐπὶ μὲν τοῦ ψυχροῦ μαρασμοῦ μεγάλως ὠφέλιμος, ἐπὶ δὲ 
-Z/7/703/6	τοῦ περιφρυγοῦς φευκτέον· μέση δέ πώς ἐστιν ἐν τῇ συγκο-
-Z/7/703/7	πώδει, διότι καὶ ἡ διάθεσις αὕτη μέση τέ ἐστι καὶ μικτὴ, 
-Z/7/703/8	τὸ μέν τι ψύξεως ἔχουσα, τὸ δέ τι καὶ τοῦ πυρετοῦ διασώ-
-Z/7/703/9	ζουσα. μεταβαλλούσης δὲ τῆς τοιαύτης διαθέσεως πρὸς 
-Z/7/703/10	τἀναντία, ἐν μέρει ποτὲ μὲν κατάψυξίν τε καὶ ἀσφυξίαν 
-Z/7/703/11	φερούσης καὶ ἁπλῶς εἰπεῖν τὰ τῆς συγκοπῆς ἴδια, ποτὲ 
-Z/7/703/12	δὲ θερμότητα καὶ σφυγμοὺς ὁμοίους τῷ περιφρυγεῖ, καὶ τὰ 
-Z/7/703/13	τῆς θεραπείας χρὴ συμμεταβάλλεσθαι κατὰ τὴν τῶν ἐπι-
-Z/7/703/14	κρατούντων φύσιν, ἐν μὲν τοῖς συγκοπώδεσιν οἶνόν τε 
-Z/7/703/15	καὶ τροφὰς εὐκράτους διδόντων ἡμῶν, καὶ πιλούντων καὶ 
-Z/7/703/16	πυκνούντων τὸ σύμπαν σῶμα, ἐν δὲ τῷ περιφρυγεῖ 
-Z/7/703/17	τἀναντία. τὴν δὲ κατὰ μέρος ἁπάντων ἐπιδέξιον χρῆσιν  
-Z/7/704/1	ὁ γεγυμνασμένος ἐν τοῖς τῆς θεραπευτικῆς μεθόδου γράμ-
-Z/7/704/2	μασιν ἐξευρήσει. τουτὶ γὰρ τὸ βιβλίον οὐ τοῖς ἐπιτυχοῦσιν, 
-Z/7/704/3	ἀλλὰ τοῖς ἕξιν ἔχουσί τινα κατὰ τὴν τέχνην γέγραπται.  