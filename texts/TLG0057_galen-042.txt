
[0057]  [042]  []  []

-Z/7/1/t1	{ΓΑΛΗΝΟΥ ΠΕΡΙ ΤΩΝ ΕΝ ΤΟΙΣ 
-Z/7/1/t2	  ΝΟΣΗΜΑΣΙΝ ΑΙΤΙΩΝ ΒΙΒΛΙΟΝ.} 
-Z/7/1/1	  Πόσα μέν ἐστι καὶ τίνα τὰ σύμπαντα 
-Z/7/1/2	νοσήματα κατ' εἴδη τε καὶ γένη διαιρουμένοις, ἁπλᾶ τε 
-Z/7/1/3	καὶ σύνθετα, δι' ἑτέρου δεδήλωται γράμματος. ἑξῆς δ' ἂν 
-Z/7/1/4	εἴη τὰς αἰτίας αὐτῶν ἑκάστου διελθεῖν, ἀπὸ τῶν ἁπλῶν τε 
-Z/7/1/5	καὶ ὁμοιομερῶν ὀνομαζομένων τοῦ ζώου μορίων ἀρξαμένους, 
-Z/7/1/6	εἶτ' αὖθις ἐπὶ τὰ σύνθετά τε καὶ ὀργανικὰ μεταβάντας. 
-Z/7/1/7	ἐπεὶ τοίνυν ἐδείχθη, κατὰ μὲν τοὺς ἡνῶσθαί τε καὶ ἠλλοιῶ-
-Z/7/1/8	σθαι τὴν ὑποβεβλημένην οὐσίαν γενέσει καὶ φθορᾷ δοξάζοντας,  
-Z/7/2/1	ἅπασα νόσος ὁμοιομεροῦς τε καὶ ἁπλοῦ πρὸς αἴσθησιν σώμα-
-Z/7/2/2	τος ἤτοι δυσκρασία τις ὑπάρχουσα, ἢ τῆς συνεχείας αὐτοῦ 
-Z/7/2/3	τῶν μερῶν διαίρεσις, κατὰ δὲ τοὺς μήθ' ἡνῶσθαι καὶ κενόν 
-Z/7/2/4	τι παραπεπλέχθαι πάσῃ σώματος συγκρίσει νομίζοντας, ἀμε-
-Z/7/2/5	τρία τε πόρων οὖσα καὶ λύσις τῆς αἰσθητῆς ἑνώσεως, 
-Z/7/2/6	ἀρξώμεθα καὶ νῦν ἐπισκοπεῖσθαι τὰς αἰτίας ἑκάστου τῶν 
-Z/7/2/7	νοσημάτων τῆς πρώτης ὑποθέσεως, ἣν δὴ καὶ ἀληθῆ πεπεί-
-Z/7/2/8	σμεθα ὑπάρχειν. ἦν δ', οἶμαι, τέτταρα μὲν ἁπλᾶ, τέτ-
-Z/7/2/9	ταρα δὲ σύνθετα, ποτὲ μὲν τοῦ θερμοῦ μόνον τὴν αὔξησιν 
-Z/7/2/10	ἄμετρον ἢ τοῦ ψυχροῦ λαβόντος, ἤ τινος τῶν τῆς ἑτέρας 
-Z/7/2/11	ἀντιθέσεως τῆς κατὰ τὸ ξηρὸν καὶ ὑγρὸν, ἔστιν ὅτε δὲ καὶ 
-Z/7/2/12	κατὰ συζυγίαν τινὰ αὐξηθέντων αὐτῶν, ὡς εἶναι θερμὸν ἅμα 
-Z/7/2/13	καὶ ξηρὸν, ἢ ψυχρὸν καὶ ξηρὸν, ἢ θερμὸν καὶ ὑγρὸν, 
-Z/7/2/14	ἢ ψυχρὸν καὶ ὑγρὸν τὸ νόσημα. 
-Z/7/2/15	  Τίνες οὖν ἑκάστου τῶν εἰρημένων νοσημά-
-Z/7/2/16	των αἰτίαι τῆς γενέσεως, ἤδη σκοπώμεθα, ἀρχὴν ἀπὸ τοῦ 
-Z/7/2/17	κατὰ θερμασίαν ἄμετρον δυσκράτου νοσήματος ποιησάμενοι.  
-Z/7/3/1	φαίνεται δὴ κᾀπὶ τῶν ἄλλων ἁπάντων σωμάτων, ὁπόσα 
-Z/7/3/2	θερμότερα γίγνεται σφῶν αὐτῶν, ἢ ἐκ κινήσεώς τινος αὐξα-
-Z/7/3/3	νομένου τοῦ θερμοῦ, ἢ ἐκ σηπεδόνος, ἢ ἐξ ὁμιλίας ἑτέρου 
-Z/7/3/4	θερμοτέρου σώματος, ἢ ἐκ στεγνώσεως, ἢ ἐξ ἐπιτηδείου τρο-
-Z/7/3/5	φῆς. ἐκ μὲν κινήσεως ἐπί τε τῶν γυμναζομένων ὁπωσοῦν 
-Z/7/3/6	καὶ τῶν παρατριβομένων ἀλλήλοις λίθων, ἢ ξύλων, καὶ τῆς 
-Z/7/3/7	ῥιπιζομένης φλογός. ἐκ σήψεως δὲ τῶν τε ἄλλων ἁπάντων 
-Z/7/3/8	καὶ μάλιστα σπερμάτων, ἢ κόπρου· ἐγὼ γοῦν οἶδα καὶ 
-Z/7/3/9	ἀναφθέντα ποτὲ περιστερῶν ἀποπατήματα διασαπέντα. καὶ 
-Z/7/3/10	μὲν δὴ καὶ ὡς ἐκ τῆς τῶν θερμοτέρων ὁμιλίας θερμαίνεται 
-Z/7/3/11	τὰ πλησιάζοντα, πρόδηλον παντὶ βαλανείων ἀναμνη-
-Z/7/3/12	σθέντι καὶ ἡλίου θερινοῦ καὶ φλογὸς ἁπάσης. οὕτω δὲ 
-Z/7/3/13	καὶ εἰ πῦρ ἀνάψαις χειμῶνος ἐν οἴκῳ μεγάλῳ, στεγνώσας 
-Z/7/3/14	μὲν αὐτοῦ τὰς διαπνοὰς, ἀθροίσαις ἂν ἔνδον τὸ θερμὸν, 
-Z/7/3/15	ἐάσας δὲ ἀνεῷχθαι πανταχόθεν, οὐδὲν ἕξεις πλέον. ἀτὰρ 
-Z/7/3/16	οὖν καὶ τὰ βαλανεῖα καὶ αἱ κάμινοι τὸν αὐτὸν τοῦτον τρό-
-Z/7/3/17	πον ἀθροίζουσι τὸ θερμὸν ἑαυτῶν ἔνδον. ᾧ δῆλον ὡς καὶ 
-Z/7/3/18	στέγνωσις ποτὲ θερμασίας πλείονος αἰτία. δῆλον δὲ καὶ τὸ  
-Z/7/4/1	ἀπὸ τῆς ὕλης, ὡς κάλαμοι μὲν οἱ ξηροὶ ῥᾳδίως ἐξαίρουσιν 
-Z/7/4/2	ἐπὶ μέγιστον τὴν φλόγα, ξύλα δέ γε χλωρὰ, καὶ μάλιστα ἢν 
-Z/7/4/3	πλείω σωρεύσῃς ἐπ' αὐτὴν, ἄχρι μὲν πολλοῦ βαρύνει τε καὶ 
-Z/7/4/4	οἷον καταπνίγει τὴν φλόγα, τελευτῶντα δὲ αὐξάνει. πῶς 
-Z/7/4/5	οὖν ἐν τῷ τοῦ ζώου σώματι τούτων ἕκαστον ἀποτελεῖται; 
-Z/7/4/6	γυμνασθεὶς μέν τις ἀμετρότερον ἐκοπώθη. τοῦτο δ' ἐστὶ 
-Z/7/4/7	θερμασίαν ἔχειν ἄμετρον ἐν τοῖς ἄρθροις τε καὶ τοῖς μυσὶ 
-Z/7/4/8	πλείονα τοῦ κατὰ φύσιν. ταῦτα γὰρ ἦν καὶ τὰ πρώτως κι-
-Z/7/4/9	νούμενα. καὶ εἰ μὲν ἐνταῦθα καταμείνειεν ἡ θέρμη καὶ φθά-
-Z/7/4/10	σειεν λυθῆναι, πρὶν ἐπινείμασθαι σύμπαν τοῦ ζώου τὸ σῶμα, 
-Z/7/4/11	κόπος ἂν οὕτω γε μόνον εἴη τὸ γεγονός· εἰ δὲ εἰς ἅπαν ἐκ-
-Z/7/4/12	ταθείη τὸ σῶμα, πυρετὸς ὀνομάζεται τὸ νόσημα, τοῦ παν-
-Z/7/4/13	τὸς ζώου θερμότης τις ἄμετρος οὖσα. οὕτω δὲ καὶ ὁ θυμὸς, 
-Z/7/4/14	ζέσις τις ὢν τοῦ περὶ τὴν καρδίαν θερμοῦ, διὰ κίνησιν ἄμε-
-Z/7/4/15	τρον ὅλον ἐπινειμάμενος ἐνίοτε τὸ σῶμα πυρετὸν ἀνῆψε. 
-Z/7/4/16	καὶ μὲν δὴ καὶ ὅσα σήπεται κατὰ τοῦ ζώου σῶμα, τινὰ μὲν 
-Z/7/4/17	ἐν αὐτοῖς τοῖς μέρεσιν, ἐν οἷς σήπεται, θερμασίαν ἄμετρον  
-Z/7/5/1	ἐργάζεται, καθάπερ ἐρυσιπέλατά τε καὶ ἕρπητες καὶ ἄν-
-Z/7/5/2	θρακες καὶ φλεγμοναὶ καὶ φύγεθλα, τὰ δ' ὅλον τὸ σῶμα 
-Z/7/5/3	συνεκθερμήναντα πυρετὸν ἤγειρε. καὶ γὰρ οὖν καὶ τὸ τρί-
-Z/7/5/4	τον αἴτιον ἀμέτρου θερμότητος ἔκ τε τούτων ἤδη πρόδηλον, 
-Z/7/5/5	ὅπως ἐπιγίγνεται τοῖς ζώοις, κᾀκ τῶν καλουμένων ἐγκαύ-
-Z/7/5/6	σεων. ἐπί τε γὰρ τοῖς βουβῶσι καὶ ταῖς φλεγμοναῖς καὶ 
-Z/7/5/7	τοῖς ἐρυσιπέλασι καὶ πᾶσι τοῖς οὕτω θερμοῖς νοσήμασιν ἀεὶ 
-Z/7/5/8	τὸ ψαῦόν τε καὶ συνεχὲς μόριον αὐτὸ μὲν πρῶτον ἀπολαύει 
-Z/7/5/9	τῆς θερμασίας, ἔπειτα δὲ καὶ τῷ πλησιάζοντι μεταδίδωσι, 
-Z/7/5/10	κᾀκεῖνο αὖθις τῷ μεθ' ἑαυτὸ, καὶ οὕτως ἐπὶ τὴν ἀρχὴν τῆς 
-Z/7/5/11	ἐμφύτου θερμασίας ἀφικομένης τῆς δυσκρασίας ὅλον ἐν τά-
-Z/7/5/12	χει τὸ σῶμα μεταλαμβάνει τοῦ τῆς ἀρχῆς παθήματος. αἱ δ' 
-Z/7/5/13	ἐν τοῖς ἡλιουμένοις χωρίοις διατριβαὶ πολυχρόνιοι τῶν μὲν 
-Z/7/5/14	γυμνῶν ὅλον ἐκθερμαίνουσιν ἀμέτρως ἐνίοτε τὸ δέρμα, τῶν 
-Z/7/5/15	δ' ἠμφιεσμένων μόνην τὴν κεφαλήν. καὶ τοῦτ' ἔστιν ἡ ἔγκαυ-
-Z/7/5/16	σις. εἰ δ' ἅπαν ἐπινεμηθείη τὸ σῶμα, πυρετὸς ἂν οὕτω γέ-
-Z/7/5/17	νοιτο. τὸ δὲ τέταρτον γίνος τῆς αἰτίας τῆς ἀναπτούσης ἀμέ-
-Z/7/5/18	τρως τὴν ἔμφυτον θερμασίαν ἐπί τε ταῖς ψύξεσι καὶ στύψεσιν  
-Z/7/6/1	ὁρᾶται γιγνόμενον. ῥιγώσας γάρ τις ἀμέτρως καὶ νηξάμενος 
-Z/7/6/2	ἐν ὕδατι στυπτηριώδει, ἤ τινος τοιαύτης ἑτέρας μετέχοντι δυ-
-Z/7/6/3	νάμεως, ἐστέγνωσέ τε καὶ ἐπύκνωσε τὸ δέρμα καὶ τὰς δια-
-Z/7/6/4	πνοὰς ἔνδον καθεῖρξεν. αἱ δ' εἰ τύχοιεν οὖσαι καπνώδεις 
-Z/7/6/5	ἀθροισθεῖσαι, πυρετὸν ἐγέννησαν. τὸ δὲ δὴ πέμπτον εἶδος 
-Z/7/6/6	τῆς ἀναπτομένης ἀμέτρως θερμότητος ἐδεσμάτων εἰσὶ ποιό-
-Z/7/6/7	τητες δριμεῖαι καὶ θερμαὶ, σκορόδων τε καὶ πράσων καὶ κρομ-
-Z/7/6/8	μύων καὶ ὅσα ἄλλα τοιαῦτα. καὶ γὰρ οὖν καὶ ἡ τούτων 
-Z/7/6/9	χρῆσις ἀμετροτέρα γιγνομένη πυρετὸν ἤγειρεν ἐνίοτε. καὶ μὲν 
-Z/7/6/10	δὴ καὶ πομάτων θερμῶν, οἷον οἴνου τε παλαιοῦ καὶ δριμέος 
-Z/7/6/11	προσενεχθέντος πλείονος ἀσθενεῖ σώματι καὶ φαρμάκων 
-Z/7/6/12	δριμέων ἀλεξητηρίων τε καὶ δηλητηρίων, ἐπύρεξαν ἄν-
-Z/7/6/13	θρωποι. τί οὖν δή, φασιν, οὐ διὰ παντὸς ἐφ' ἑκάστῳ τῶν 
-Z/7/6/14	εἰρημένων αἰτίων ἀνάπτεται πυρετός; ὅτι καὶ τὸ ποσὸν τῆς 
-Z/7/6/15	δρώσης αἰτίας ἄνισόν ἐστι, καὶ ἡ συστᾶσα διάθεσις ἀπ' αὐ-
-Z/7/6/16	τῆς ἐν τῷ σώματι παμπόλλην ἐν τῷ μᾶλλόν τε καὶ ἧττον ἔχει 
-Z/7/6/17	τὴν διαφορὰν, αὐτό τε τὸ σύμπαν τοῦ ζώου σῶμα πάμπολυ 
-Z/7/6/18	διενήνοχεν ἕτερον ἑτέρου πρὸς τὸ ῥᾳδίως ἢ μόγις ἐξίστασθαι  
-Z/7/7/1	τοῦ κατὰ φύσιν. ὡς οὖν οὐκ ἀπορεῖς διὰ τί πᾶσα κίνησις 
-Z/7/7/2	οὐκ ἐργάζεται κόπον, ἀλλ' ἐναργές ἐστί σοι τό γε τοσοῦτον, 
-Z/7/7/3	ὡς εἰ μὴ πλείων εἴη καὶ ἰσχυροτέρα τῆς τῶν ἄρθρων τε καὶ 
-Z/7/7/4	μυῶν φύσεως, οὐκ ἄν ποτε κοπώσειεν αὐτὰ, κατὰ τὸν αὐτὸν 
-Z/7/7/5	ἐχρῆν σε τρόπον ἐννοεῖν, ὡς οὐδ' ἡ κοπώδης αὕτη διάθεσις, 
[0057]  [042]  []  []

-Z/7/7/6	εἰ μὴ μέγεθός τε καὶ χρόνον ἀξιόλογον σχοίη, οὐκ ἂν τὸ πᾶν 
-Z/7/7/7	ἑαυτῇ σῶμα συγκακῶσαι δυνήσεται. ἢ κίνησις μὲν ὀλίγη κό-
-Z/7/7/8	πον οὐχ οἵα τέ ἐστιν ἐργάζεσθαι, μικρὸς δὲ κόπος ἀνάψει 
-Z/7/7/9	πάντως πυρετόν; ἢ κίνησις μὲν ἐν τῷ πρός τι τὸ δρᾷν ἕξει, 
-Z/7/7/10	κόπος δ' οὐχ ἕξει; καὶ μὲν ὅτι γε τὰ μὲν τῶν ἀθλητῶν σώ-
-Z/7/7/11	ματα πολυχρονίων τε ἅμα καὶ σφοδροτάτων ἀνέχεται κινή-
-Z/7/7/12	σεων ἄνευ τοῦ κοπωθῆναι, τὰ δ' ἡμῶν τῶν ἰδιωτῶν, εἰ πλείω 
-Z/7/7/13	βραχὺ παρὰ τὰ καθεστῶτα πονήσαιμεν, εὐθὺς ἀγανακτεῖ, 
-Z/7/7/14	πάντες ἤδη τοῦτό γε καὶ οἱ σκαιότατοι γινώσκουσιν. οὔκουν 
-Z/7/7/15	θαυμαστὸν οὐδὲν, εἰ κοπωθείς τις οὐδ' ὅλως ἐπύρεξεν. 
-Z/7/7/16	ἢ γὰρ μικρὸς ὁ κόπος, ἢ ὀλιγοχρόνιος, ἢ τῆς τοῦ σώματος 
-Z/7/7/17	ἰσχύος ἥττων ἐγένετο, ἢ τὸ μὲν γυμνάσιον, εἰ βραχυχρόνιον  
-Z/7/8/1	εἴη καὶ μὴ σφοδρὸν καὶ τῆς τοῦ γυμναζομένου φύσεως 
-Z/7/8/2	ἀσθενέστερον, οὐκ ἄν ποτε κόπον ἐργάσεται, κόπος δ' 
-Z/7/8/3	ἀνάψει πυρετὸν, κᾂν βραχὺς, κᾂν ὀλιγοχρόνιος ᾖ, κᾂν τῆς 
-Z/7/8/4	τοῦ πάσχοντος σώματος ἰσχύος ἀσθενέστερος. ἀλλὰ τοῦτό 
-Z/7/8/5	γε κᾀπὶ τοῦ πάντων δραστικωτάτου πυρὸς ἰδεῖν ἔστιν, ὡς 
-Z/7/8/6	οὔτε τοὺς κατεψυγμένους ἐκθερμαίνει χωρὶς χρόνου καὶ ῥώ-
-Z/7/8/7	μης· ἥκοντες γὰρ ἐκ κρύους ἐνίοτε διὰ μεγίστης φλογὸς τὰς 
-Z/7/8/8	χεῖρας διαφέρομεν ἀλύπως· οὔτε μὴν πᾶσαν ὕλην ἑτοίμως 
-Z/7/8/9	ἐξάπτει. κάλαμοι μὲν γὰρ οἱ ξηροὶ κατὰ τὴν πρώτην εὐθὺς 
-Z/7/8/10	ὁμιλίαν ἀνάπτονται, ξύλα δ' ὑγρὰ καὶ χλωρὰ χρόνου τε 
-Z/7/8/11	δεῖται μακροῦ καὶ φλογὸς ἰσχυρᾶς, ἵν' ἐξαφθῇ. πῶς οὖν 
-Z/7/8/12	ἐπὶ τοῦ πυρὸς οὐδὲν τούτων θαυμάζων ἐπὶ τοῦ κόπου θαυ-
-Z/7/8/13	μάζεις, εἰ καὶ μεγέθους δεῖται καὶ χρόνου καὶ τοῦ σώματος 
-Z/7/8/14	ἐπιτηδείως ἔχοντος ἐξάπτεσθαι; ἄμεινον δ' ἦν σε μὴ τοῦτο 
-Z/7/8/15	θαυμάζειν, ἀλλ' ἐπισκέψασθαι ποῖον ζώου σῶμα ῥᾳδίως ἐκ-
-Z/7/8/16	θερμαίνεσθαι πέφυκε καὶ ποῖον δυσχερῶς. ἀλλὰ τοῦτο μὲν 
-Z/7/8/17	ἐφεξῆς ἀκούσῃ. ἐν δέ γε τῷ παρόντι μηδὲν εἶναί σοι φαι-
-Z/7/8/18	νέσθω θαυμαστὸν, εἰ καὶ χρόνου δεῖται καὶ μεγέθους τὸ  
-Z/7/9/1	μέλλον ποιήσειν ὁπωσοῦν, καὶ προσέτι τοῦ πλησιάζοντος 
-Z/7/9/2	ἐπιτηδείου παθεῖν. οὐδὲ γὰρ τὸ πῦρ οἷόν τ' ἐστὶ χωρὶς 
-Z/7/9/3	τούτων καίειν, οὐδὲ τὸ ξίφος τέμνειν, οὐδ' ἄλλο τι τῶν 
-Z/7/9/4	δραστικωτάτων οὐδὲν οὔτ' εἰς ἰσχυρότερον ἑαυτοῦ δρᾷν πέ-
-Z/7/9/5	φυκεν οὔτ' ἄνευ χρόνου τινὸς ἀξιολόγου. τῆς μὲν οὖν λυ-
-Z/7/9/6	χνιαίας φλογὸς οὐκ ἂν ἀθρόως οὐδὲ τοὔλαιον καταχέαις, 
-Z/7/9/7	μή τοί γε δὴ τὸ ὕδωρ, καὶ τῷ ξίφει τέμνειν οὐκ ἂν οὐδὲ 
-Z/7/9/8	τοὺς λίθους ἐπιχειρίσειας, μὴ ὅτι γε ἀδάμαντα, κόπον δὲ καὶ 
-Z/7/9/9	θάλψιν καὶ ψύξιν καὶ τὰ ἄλλα τὰ τοιαῦτα πυρετὸν ἀξιώ-
-Z/7/9/10	σεις ἀνάπτειν ἀεὶ, κᾂν μικρὸν, κᾂν ὀλιγοχρόνιον, κᾂν ἀνε-
-Z/7/9/11	πιτήδειον ἔχῃ τὸ σύμπαν σῶμα πρὸς τὸ θερμαίνεσθαι, ἢ οὔ; 
-Z/7/9/12	τὸ μὲν γὰρ ἤδη θερμὸν ἑτοιμότερον ὑπερθερμανθῆναι, κα-
-Z/7/9/13	θάπερ οὖν τὸ ψυχρὸν ὑπερψυχθῆναι, τὸ δ' ἐναντίως 
-Z/7/9/14	ἔχον ἀνεπιτήδειον. οὕτω μὲν οὖν ἀναίσθητός τε καὶ ἀμα-
-Z/7/9/15	θὴς ἡ τῶν τοιαῦτα ζητούντων ἀπορία· τοὺς δὲ μηδὲν ἀπο-
-Z/7/9/16	φαινομένους ἑτοίμως τε καὶ προπετῶς ὑπὸ μηδενὸς τῶν 
-Z/7/9/17	εἰρημένων μηδέποτε γίγνεσθαι πυρετὸν, ἢ τῆς ἀναισθησίας  
-Z/7/10/1	ἐλεεῖσθαι προσῆκεν, ἢ τῆς φιλονεικίας μισεῖσθαι. λέλυται 
-Z/7/10/2	γοῦν καὶ τὰ τούτων σοφίσματα δι' ἑτέρου γράμματος ὑπὲρ 
-Z/7/10/3	τῶν προκαταρκτικῶν αἰτίων ἰδίᾳ γεγραμμένου. καὶ νῦν οὐκ 
-Z/7/10/4	ἀντιλέγειν τοῖς ἡμαρτημένοις καιρὸς, ἀλλὰ τἀληθῆ διδάσκειν 
-Z/7/10/5	πρόκειται. πάλιν οὖν ἐπανελθόντες ἐχώμεθα τῶν προκειμέ-
-Z/7/10/6	νων. ἦν δὲ, οἶμαι, προκείμενον ἑκάστου τῶν ἁπλῶν νοση-
-Z/7/10/7	μάτων εἰπεῖν τὰς προηγουμένας αἰτίας ἄχρι καὶ τῶν προ-
-Z/7/10/8	καταρκτικῶν. οὐδὲν γὰρ χεῖρον τοῖς οὕτω διαστειλαμένοις 
-Z/7/10/9	τὰς προσηγορίας τοῦ σαφοῦς ἕνεκα ἀκολουθῆσαι. τὰς μὲν 
-Z/7/10/10	δὴ κατ' αὐτὸ τὸ ζῶον εἴτ' οὖν διαθέσεις, εἴτε καὶ κινήσεις 
-Z/7/10/11	παρὰ φύσιν, αἰτίας ὀνομάζουσι προηγουμένας νοσημάτων, 
-Z/7/10/12	τὰ δ' ἔξωθεν προσπίπτοντα καὶ ἀλλοιοῦντα καὶ μεταβάλ-
-Z/7/10/13	λοντα μεγάλως τὸ σῶμα προκατάρχοντά τε καὶ προκαταρ-
-Z/7/10/14	κτικὰ καλοῦσιν αἴτια. 
-Z/7/10/15	  Τοῦ μὲν δὴ θερμοῦ νοσήματος ἐν τῷ κα-
-Z/7/10/16	θόλου τὰς αἰτίας εἴπομεν, ἐπὶ δὲ τὸ ψυχρὸν ἤδη μεταβῶμεν. 
-Z/7/10/17	εἰσὶ δὲ καὶ αἱ τοῦδε πλείους τὸν ἀριθμὸν αἰτίαι, οἷον ὁμι-
-Z/7/10/18	λίαι τῶν ψυχόντων, καὶ τῶν ἐσθιομένων καὶ πινομένων τό  
-Z/7/11/1	τε ποσὸν καὶ τὸ ποιὸν, καὶ στέγνωσίς τε καὶ μάνωσις, κᾀ-
-Z/7/11/2	πὶ τούτοις ἀργία τε καὶ κίνησις ἄμετρος. αὗται γὰρ οὖν 
-Z/7/11/3	δὴ καὶ αὐτὸ τὸ πῦρ σβεννύουσιν αἱ προφάσεις. ἄνθρακι 
-Z/7/11/4	μὲν γὰρ σμικρῷ χιόνα πολλὴν, ἢ κρύσταλλον ἐπιθεὶς, ἢ ὕδωρ 
-Z/7/11/5	ψυχρὸν ἐπιχέας, σβέσεις παραχρῆμα. κᾂν εἰ τὸ περιέχον 
-Z/7/11/6	εἴη ἄκρως ψυχρὸν, οἷον μάλιστα περὶ τὸν Ἴστρον χειμῶνος, 
-Z/7/11/7	οὐ μόνον λύχνον ὑπαίθριον ὄψει σβεννύμενον εὐθὺς, ἀλλὰ 
-Z/7/11/8	καὶ πᾶν ἄλλο ὀλίγον πῦρ. οὕτω μὲν ὑπὸ τῆς τῶν ἄγαν ψυ-
-Z/7/11/9	χρῶν ὁμιλίας νικᾶται τὸ πῦρ· ὑπὸ δὲ τῆς τῶν τρέφειν αὐτὸ 
-Z/7/11/10	φύσιν ἐχόντων ὑπερβολῆς, ἢ ἐνδείας, ἢ μὴ προσηκούσης ποιό-
-Z/7/11/11	τητος ὡδί πως βλάπτεται. ξύλα μὲν ἀθρόα καὶ πολλὰ σω-
-Z/7/11/12	ρεύσας ἐπὶ σμικρᾶς φλογὸς ἀποπνίξεις αὐτὴν ὑπερβολῇ ποσό-
-Z/7/11/13	τητος ἀμέτρου, μὴ παρέχων δὲ ὅλως ἢ παντάπασιν ὀλίγα, 
-Z/7/11/14	μαραινομένην ὄψει δι' ἔνδειαν, ἢ ὀλιγότητα τροφῆς. οὕτω 
-Z/7/11/15	δέ που καὶ τὴν λυχνιαίαν φλόγα θεώμεθα μειουμένην τε καὶ 
-Z/7/11/16	κινδυνεύουσαν σβεσθῆναι ταῖς ἀμετρίαις τῆς οἰκείας τροφῆς. 
-Z/7/11/17	εἴτε γὰρ μὴ παρέχῃς αὐτῇ τοὔλαιον δαψιλὲς, εἴτε ἀθρόως 
-Z/7/11/18	καταχέοις, πάμπολυ λυπήσεις ἑκατέρως· εἰ δὲ καὶ παρέχεις  
-Z/7/12/1	μὲν ἄφθονον αὐτῇ τὴν ὕλην, ἀλλ' ἤτοι μηδ' ὅλως καίεσθαι 
-Z/7/12/2	πεφυκυῖαν, ἢ σὺν πολλῷ καμάτῳ, καὶ ταύτην εὐθέως ἐλάτ-
-Z/7/12/3	τονα ποιήσεις τὴν φλόγα, καθάπερ εἰ καὶ τοὔλαιον ἀναμίξας 
-Z/7/12/4	ὕδατι καταχέεις τοῦ πυρός. καὶ μὲν δὴ καὶ στεγνώσας τὸ 
-Z/7/12/5	περιέχον τὴν φλόγα καὶ μανώσας ἀμέτρως, ὄψει καὶ οὕτως 
-Z/7/12/6	ἐλάττονά τε γιγνομένην ἐν τάχει καὶ κινδυνεύουσαν σβεσθῆναι. 
-Z/7/12/7	στεγνοῦται μὲν οὖν εἰ σικύαν ἰατρικὴν, ἢ πνιγέαν περιθείης, 
-Z/7/12/8	ἤ τι τοιοῦτον ἕτερον· οὕτω δὲ καὶ τῶν καμίνων εἰ τὰς ὀπὰς 
-Z/7/12/9	ἐμφράξαις. εἰ δὲ ἐν ἡλίῳ πολλῷ καὶ θερινῷ καὶ προσηλίῳ 
-Z/7/12/10	χωρίῳ καταθείης, ἢ μείζονα παραθείης ἑτέραν φλόγα, θεάσῃ 
-Z/7/12/11	καὶ τότε τὴν ἐλάττω μαραινομένην ἐκ τοῦ μανοῦσθαί 
-Z/7/12/12	τε καὶ διαφορεῖσθαι σφοδρῶς ὑπὸ τῆς ἔξωθεν φλογὸς 
-Z/7/12/13	ἰσχυροτέρας ὑπαρχούσης. ὅτι δὲ καὶ ῥιπίζων αὐτὴν, ὅπερ 
-Z/7/12/14	ἐστὶ κινῶν, αὐξήσεις μὲν, εἰ μεμετρημένως αὐτὸ ποιήσεις, ἀμέ-
-Z/7/12/15	τρως δὲ ῥιπίσας διαλύσεις τε καὶ σκεδάσεις, οὐδὲ τοῦτο ἄδη-
-Z/7/12/16	λον. οὕτω γοῦν καὶ οἱ ἄνεμοι κατὰ τὸ μέγεθος ἀεὶ τῆς 
-Z/7/12/17	φλογὸς ἐθέλουσιν ὑπάρχειν, εἴ τι μέλλοιεν ὀνήσειν αὐτήν· οἱ  
-Z/7/13/1	δὲ μείζους ἢ κατ' ἐκείνην σκεδαννύουσιν, οὐ ῥιπίζουσιν. κᾀν 
-Z/7/13/2	τῷδε δῆλον ὡς δεῖται μὲν τῆς ἐπικτήτου κινήσεως ἡ φλὸξ πρὸς 
-Z/7/13/3	αὔξησιν, οὐ μὴν ἀμέτρου γε ταύτης. ἀῤῥωστεῖ μὲν γὰρ οὐδ' 
-Z/7/13/4	ὅλως ῥιπιζομένη, σκεδάννυται δὲ καὶ διαφορεῖται πρὸς τῆς 
-Z/7/13/5	ἔξωθεν κινήσεως ἐπιπιπτούσης. κατὰ μὲν δὴ τὸ πρῶτον εἶ-
-Z/7/13/6	δος τῆς αἰτίας ὑπὸ παντὸς τοῦ προσπίπτοντος ἔξωθεν ψυ-
-Z/7/13/7	χροῦ, τοῦ μὲν κατὰ τὴν θίξιν μόνον, τοῦ δὲ κατὰ τὴν δύνα-
-Z/7/13/8	μιν ἔσται τι νόσημα ψυχρόν. οὕτως ἐν ὕδατι ψυχρῷ νηξά-
-Z/7/13/9	μενός τις ἐβλάβη, καὶ κακῶς λουσάμενος, καὶ διὰ κρύους 
-Z/7/13/10	ὁδοιπορήσας. ἐνίους δὲ καὶ ἀποθανόντας οἶδα πρὶν οἴκαδε 
-Z/7/13/11	παραγενέσθαι. κατὰ δὲ τὸ δεύτερον ἢ ἀπόπληκτος, ἢ ἐπί-
-Z/7/13/12	ληπτος, ἢ κίνησιν ἢ αἴσθησιν βεβλαμμένος, ἤ πως ἄλλως 
-Z/7/13/13	κατεψυγμένος ἐξ οἰνοφλυγίας τις ἐγένετο. καί τοί γε αὔξει 
-Z/7/13/14	τὴν ἔμφυτον θερμασίαν ὁ σύμμετρος οἶνος, ὡς ἂν οἰκειοτάτη 
-Z/7/13/15	τροφή. καὶ μὲν δὴ καὶ ἡ τῶν χρηστοτάτων τε καὶ τροφιμω-
-Z/7/13/16	τάτων τῷ ζώῳ σιτίων ἄμετρος προσφορὰ νοσημάτων ψυ-
-Z/7/13/17	χρῶν αἰτία γίγνεται. ὅσα δὲ ψυχρότερα φύσει τῶν ἐσθιομέ- 
-Z/7/14/1	νων ἢ πινομένων, καὶ ταῦτα ψυχρῶν νοσημάτων αἴτια. τῶν 
-Z/7/14/2	τοιούτων δέ ἐστι καὶ μήκων καὶ μανδραγόρα καὶ ὑοσκύαμος 
-Z/7/14/3	καὶ κώνειον, ἃ δὴ καὶ κτείνει τῷ σφοδρῷ τῆς ψύξεως. ἡ δέ 
[0057]  [042]  []  []

-Z/7/14/4	γε στέγνωσις ἡ ἐσχάτη, τρίτον γὰρ δὴ τοῦτο νοσημάτων ψυ-
-Z/7/14/5	χρῶν αἴτιον ἐτιθέμεθα, κάρους τε καὶ κώματα καὶ ἀποπλη-
-Z/7/14/6	ξίας ἐργάζεται· καὶ τοῦτο ἔστι τὸ πρὸς Ἱπποκράτους λεγό-
-Z/7/14/7	μενον, ὡς τῷ ἐξαίφνης ἄφωνον γενέσθαι, φλεβῶν ἀπολήψιες 
-Z/7/14/8	τὸ σῶμα λυπέουσιν. ὀνομάζει μὲν γὰρ ὁμοίως τοῖς ἄλλοις 
-Z/7/14/9	παλαιοῖς τὰ δύο γένη τῶν ἐναίμων ἀγγείων φλέβας, οὐχ 
-Z/7/14/10	ὥσπερ οἱ νεώτεροι τὸ ἕτερον μόνον τὸ μὴ σφύζον. ἐπειδὰν 
-Z/7/14/11	δὲ ἀποληφθῶσιν αἱ κατὰ τὸ ζῶον ἀρτηρίαι, τοῦτ' ἔστιν οὕτω 
-Z/7/14/12	πληρωθῶσιν αἵματος, ὡς μηδεμίαν ἔτι κενὴν ἀπολείπεσθαι 
-Z/7/14/13	χώραν ἐν αὐταῖς, εἰς ἣν ἐν τῷ διαστέλλεσθαι τὸν ἔξωθεν 
-Z/7/14/14	ἀέρα ἐπισπᾷν δυνήσονται, καταπνίγεται μὲν ἐν τῷδε καὶ ἔμ-
-Z/7/14/15	φυτον θερμὸν, ἀκίνητοι δὲ καὶ ἀναίσθητοι διὰ ταχέων οἱ 
-Z/7/14/16	οὕτω παθόντες ὅλῳ τῷ σώματι γίγνονται. δέδεικται γὰρ 
-Z/7/14/17	οὖν καὶ τοῦθ' ἡμῖν ἐν μὲν τῷ περὶ χρείας σφυγμῶν, ὡς ὑπὲρ 
-Z/7/14/18	τοῦ φυλάττεσθαι σύμμετρον ἐν ἅπασι τοῖς μέρεσι τοῦ ζώου  
-Z/7/15/1	τὸ κατὰ φύσιν θερμὸν αἱ ἀρτηρίαι σφύζουσιν· ἐν δὲ τῷ 
-Z/7/15/2	περὶ χρείας ἀναπνοῆς, ὅτι καὶ ἥδε τὴν ἐν τῇ καρδίᾳ θερμό-
-Z/7/15/3	τητα φυλάττει σύμμετρον. ὥσπερ οὖν εἰ τὰς ἐκτὸς ταύτας 
-Z/7/15/4	φλόγας ἀποστερήσαις τῆς πρὸς τὸ περιέχον κοινωνίας, ἢ πνι-
-Z/7/15/5	γέαν περιθεὶς αὐταῖς, ἢ σικύαν, ἤ τι τοιοῦτο ἄλλο, διαφθε-
-Z/7/15/6	ρεῖς παραχρῆμα, κατὰ τὸν αὐτὸν τρόπον, εἰ καὶ τὴν ἐν τοῖς 
-Z/7/15/7	ζώοις θερμότητα καθείρξαις τε καὶ κατακλείσαις, ὡς μηδαμῆ 
-Z/7/15/8	κοινωνεῖν τῷ πέριξ ἀέρι, διαφθερεῖς ἐν τάχει. ἡ μὲν οὖν ἐν 
-Z/7/15/9	τῇ καρδίᾳ θερμασία διὰ τοῦ τῆς φάρυγγος πόρου κοινωνεῖ τῷ 
-Z/7/15/10	περιέχοντι, καὶ εἰ τοῦτον στεγνώσαις, καταπνίξεις τε αὐτὴν 
-Z/7/15/11	αὐτίκα καὶ διαφθερεῖς τὸ ζῶον. ἡ δ' ἐν ταῖς καθ' ὅλον 
-Z/7/15/12	τὸν ὄγκον τοῦ σώματος ἀρτηρίαις θερμασία διά τε τῆς 
-Z/7/15/13	καρδίας αὐτῆς, καθ' ὃ κοινωνεῖ τῇ φάρυγγι, καὶ διὰ 
-Z/7/15/14	παντὸς τοῦ δέρματος ἐς τὸ περιέχον ἀναπνεῖ, ῥιπιζο-
-Z/7/15/15	μένη μὲν ἐν ταῖς διαστολαῖς, ἀποχέουσα δὲ τὸ αἰθαλῶδες 
-Z/7/15/16	ἐν ταῖς συστολαῖς, ὑφ' ὧν ἀμφοτέρων ἡ κατὰ φύσιν αὐ-
-Z/7/15/17	τῆς συμμετρία διασώζεται. καὶ δὴ καὶ στεγνωθεισῶν τῶν  
-Z/7/16/1	ἀρτηριῶν ἤτοι, καθάπερ ὀλίγον ἔμπροσθεν ἔφαμεν, ὑπὸ πλή-
-Z/7/16/2	θους αἵματος, ἢ τινῶν ἐμφραγμάτων ἐν τοῖς στόμασιν αὐ-
-Z/7/16/3	τῶν γενομένων, ὡς μηδαμῆ διαπνεῖσθαι, σβεσθῆναι μὲν 
-Z/7/16/4	ἀνάγκη τὸ θερμὸν, νεκρωθῆναι δὲ τὸ διατεθὲν οὕτω σῶμα. 
-Z/7/16/5	μετρίας μέντοι τῆς στεγνώσεως γενομένης, οὐκ ἔτι ἐξ ἀνάγ-
-Z/7/16/6	κης συστήσεται πάθημα τοιοῦτον περὶ τὴν ἔμφυτον θερμα-
-Z/7/16/7	σίαν. ἀλλ' εἰ μὲν οἷον αἰθαλῶδές τι καὶ καπνῶδες εἴη, τη-
-Z/7/16/8	νικαῦτα τὸ κατὰ τὸ τοῦ ζώου σῶμα περίττωμα γενόμενον 
-Z/7/16/9	ἕτερον ἔσται πάθημα τῆς ἐμφύτου θερμασίας· εἰ δ' ἀτμίζον 
-Z/7/16/10	ἦ μόνον ἡδὺ καὶ χρηστὸν, ἕτερον. ἑκάτερον δ' αὐτῶν διτ-
-Z/7/16/11	τὸν, ὡδί πως διαφέρον. ὅταν γὰρ αἷμα χρηστὸν ἀκριβῶς ᾖ 
-Z/7/16/12	κατὰ τὸ σῶμα, μηδενὶ περιττώματι μοχθηρῷ τεθολωμένον, 
-Z/7/16/13	ἀτμὸς ἐξ αὐτοῦ θερμαινομένου χρηστὸς ἐγείρεται, μηδὲν ἐπι-
-Z/7/16/14	φερόμενος ἅμ' ἑαυτῷ πυρῶδες ἢ δριμύ. τὸ μὲν δὴ τοιοῦτον 
-Z/7/16/15	σῶμα μετρίως στεγνωθὲν ἢ πληθωρικὸν ἐν τάχει γένοιτ' ἂν, 
-Z/7/16/16	ἢ θερμότερον τοῦ κατὰ φύσιν· ἀταλαιπώρως μὲν διαιτωμέ-
-Z/7/16/17	νοις πληθωρικὸν, ἔνδον μενόντων ὧν ἐχρῆν πονουμένων 
-Z/7/16/18	ἐκκενοῦσθαι· διαπονοῦσι δὲ θερμότερον, ὡς ἂν ἐκ μὲν τῆς  
-Z/7/17/1	κινήσεως αὐξανομένης τῆς ἐμφύτου θερμασίας, μὴ διαπνεο-
-Z/7/17/2	μένης δὲ τῷ πεπυκνῶσθαι τὸ σῶμα. κατὰ δὲ τὸ καπνῶδες 
-Z/7/17/3	ὑποτρέφον περίττωμα σῶμα στεγνωθὲν ἤτοι πυρετὸς ἐξα-
-Z/7/17/4	φθήσεται, κατακλεισθείσης ἔνδον τῆς λιγνυώδους ἀναθυμιά-
-Z/7/17/5	σεως, ἢ καταπνιγήσεται καὶ σβεσθήσεται τὸ ἔμφυτον θερ-
-Z/7/17/6	μόν. ἑκάτερον δ' αὐτῶν ἀκολουθήσει τῷ τε πλήθει τοῦ 
-Z/7/17/7	περιττώματος καὶ τῷ ποσῷ τῆς στεγνώσεως. εἰ μὲν γὰρ 
-Z/7/17/8	τὸ καπνῶδες περίττωμα τὸ δεόμενον τῆς κενώσεως εἴη πάμ-
-Z/7/17/9	πολυ καὶ ἡ στέγνωσις σφοδρὰ, κίνδυνος ἀποσβεσθῆναι κα-
-Z/7/17/10	ταπνιγεῖσαν ὑπὸ τοῦ περιττώματος τὴν ἔμφυτον θερμασίαν· 
-Z/7/17/11	εἰ δ' ὀλίγον τε εἴη τὸ περίττωμα καὶ ἡ στέγνωσις βραχεῖα, 
-Z/7/17/12	πυρετὸς ἀναφθήσεται. δῆλον οὖν ὡς καὶ τὰς φυσικὰς ἐπί-
-Z/7/17/13	στασθαι χρὴ καὶ τὰς ἐπικτήτους διαθέσεις τοῦ σώματος, ἐν 
-Z/7/17/14	αἷς ἤτοι λιγνυῶδες, ἢ καπνῶδες, ἢ ἀτμῶδές ἐστι τὸ διαπνεό-
-Z/7/17/15	μενον. ἀλλὰ τοῦτο μὲν ἐν τῇ τῆς θεραπευτικῆς μεθόδου 
-Z/7/17/16	λεχθήσεται πραγματείᾳ· νυνὶ δὲ ἐπὶ τὸ προκείμενον ἐπανίω-
-Z/7/17/17	μεν. ὥσπερ γὰρ ἡ στέγνωσις ψύξεως αἰτία πολλάκις γίγνε-
-Z/7/17/18	ται καθ' ὃν εἴρηται τρόπον, οὕτω καὶ ἡ μάνωσις, ὅταν  
-Z/7/18/1	ἐπιπλέον ἢ προσῆκε διαφορήσῃ τε καὶ σκεδάσῃ τὸ ἔμφυτον 
-Z/7/18/2	θερμὸν, ψυχρότερον ἀπεργάζεται τὸ σῶμα. γίγνεται δὲ 
-Z/7/18/3	ταῦτα καὶ καθ' ὅλον μὲν τὸ ζῶον, οὐ μὴν ἀλλὰ καὶ καθ' 
-Z/7/18/4	ἕκαστον μόριον ὡσαύτως, ἤτοι στεγνούμενον, ἢ μανούμε-
-Z/7/18/5	νον. εἰ γὰρ ἥν περ ὅλον ἔσχε τὸ σῶμα διάθεσιν ἐπὶ 
-Z/7/18/6	ταῖς ἐμφράξεσί τε καὶ πληρώσεσι τῶν ἀρτηριῶν, ταύτην 
-Z/7/18/7	σχοίη τὸ μόριον ὑπὸ τῶν ἐν αὐτῷ μόνων πεπονθυιῶν ἀρ-
-Z/7/18/8	τηριῶν, ἀνάγκη δήπου καὶ νοσῆσαι παραπλησίως αὐτῷ. 
-Z/7/18/9	καὶ μὲν δὴ καὶ τὰ προσπίπτοντα ἔξωθεν αὐτῷ φάρμακά 
-Z/7/18/10	τε καὶ ὕδατα φαρμακώδη καὶ ψυχρὰ καὶ αὐτὸ τὸ περιέχον 
-Z/7/18/11	ἤτοι στέγνωσιν, ἢ μάνωσιν ἄμετρον ἐναπεργάζεσθαι δυνή-
-Z/7/18/12	σεται τῷ μορίῳ. καί τινες βίαιοι δεσμοὶ ποτὲ μὲν αὐτῷ 
-Z/7/18/13	τῷ μέρει, ποτὲ δὲ τοῖς ὑπερκειμένοις περιτιθέμενοι νεκρώ-
-Z/7/18/14	σουσί τε καὶ καταψύξουσιν αὐτὸ, τῆς πρὸς τὴν ἀρχὴν τοῦ 
-Z/7/18/15	ζώου κοινωνίας στερήσαντες, ἐξ ἧς αὐτῷ καὶ ἡ σύμφυτος 
-Z/7/18/16	ἐπέῤῥει θερμασία καὶ ἡ κινοῦσα τὰς ἀρτηρίας δύναμις 
-Z/7/18/17	ἐχορηγεῖτο.  
-Z/7/19/1	  Περὶ μὲν δὴ τῶν θερμῶν τε καὶ ψυ-
-Z/7/19/2	χρῶν νοσημάτων αὐτάρκως εἴρηται· περὶ δὲ τῶν ξηρῶν 
-Z/7/19/3	ἐφεξῆς λεγέσθω. εἰ δέ τις διαπονοίη μὲν πλείω καὶ διαπνοίη, 
-Z/7/19/4	τρέφοιτο δὲ ἐλάττω, καὶ ταῦτα ξηρότερα τὴν δύναμιν, ξη-
-Z/7/19/5	ρότερος ὢν τὴν κρᾶσιν, εἰς ξηρὸν ῥᾳδίως ὑπαχθήσεται νό-
-Z/7/19/6	σημα, καὶ μάλιστα εἰ φροντίσειεν, ἢ ἀγρυπνήσειε πλείω. 
-Z/7/19/7	καὶ μὴν καὶ αἱ τοῦ περιέχοντος ἡμᾶς ἀέρος καταστάσεις αἱ 
-Z/7/19/8	ξηραὶ ξηραίνουσι δηλονότι καὶ αὐτὰ τὰ τῶν ζώων σώματα, 
-Z/7/19/9	καὶ νῆξις ἐν ὕδατι νιτρώδει τε καὶ θειώδει καὶ στυπτηριώδει 
-Z/7/19/10	καὶ ἀσφαλτώδει καί τινος ἑτέρου τοιαύτης ποιότητος μετέ-
-Z/7/19/11	χοντι. καὶ μέν γε καὶ ὅσα τῶν φαρμάκων ξηρὰ τὴν δύναμίν 
-Z/7/19/12	ἐστιν, εἴτ' ἔσωθεν, εἴτ' ἔξωθεν προσφέροιτο, ξηραίνει καὶ 
-Z/7/19/13	ταῦτα. εἴρηται δὲ ὑπὲρ αὐτῶν ἐπιπλέον ἐν τοῖς περὶ φαρ-
-Z/7/19/14	μάκων. 
-Z/7/19/15	  Αὗται μὲν καὶ αἱ τῶν ξηρῶν νοσημάτων 
-Z/7/19/16	αἰτίαι. τῶν δ' ὑγρῶν αἱ ἐναντίαι σύμπασαι, ἐδεσμάτων μὲν 
-Z/7/19/17	ὑγροτέρων τὴν δύναμιν ἀφθονία, καὶ πλείω τὰ πώματα, καὶ 
-Z/7/19/18	σύμπασα ἡ ἁβροτέρα δίαιτα, καὶ ἡ θυμηδία, καὶ λουτρὰ  
-Z/7/20/1	γλυκέων ὑδάτων πολλὰ, καὶ μᾶλλον μετὰ τροφήν. οὕτω 
-Z/7/20/2	δὲ καὶ ἀργὸς ὁ σύμπας βίος, καὶ ἄπονος, ὄμβροι τε πολλοὶ, 
-Z/7/20/3	καὶ ἡ πᾶσα κατάστασις ὑγρὰ, καὶ φάρμακα ταὐτὸ τοῦτο 
-Z/7/20/4	δρᾷν δυνάμενα. 
-Z/7/20/5	  Πρόδηλον δ' ὅτι καὶ τὰ τῶν συνθέτων νο-
-Z/7/20/6	σημάτων αἴτια σύνθετα πάντως ἐστίν. εἰ γὰρ ἅμα θερμὴ καὶ 
-Z/7/20/7	ξηρὰ συνέλθοι ποτὲ αἰτία, θερμὸν καὶ ξηρὸν ἀνάγκη γενέσθαι 
-Z/7/20/8	τὸ νόσημα, καὶ εἰ θερμὴ καὶ ὑγρὰ, θερμὸν καὶ ὑγρόν· οὕτω 
-Z/7/20/9	δὲ κᾀπὶ τῶν λοιπῶν δυοῖν συζυγιῶν, ὑγρᾶς καὶ ψυχρᾶς καὶ ξηρᾶς 
-Z/7/20/10	καὶ ψυχρᾶς. ὅπερ δ' ἀναγκαῖόν ἐστιν ἐν τῷ λόγῳ προσθεῖναί 
-Z/7/20/11	τε καὶ διορίσασθαι, τοῦτο ἤδη λεγέσθω, τὸ πολλάκις μὲν ὑπὸ 
-Z/7/20/12	πάντων τῶν αἰτίων ὁμοειδῶν ἀλλήλοις ὄντων ἀλλοιοῦσθαι τὸ 
-Z/7/20/13	σῶμα, πολλάκις δὲ ἐναντίων ταῖς δυνάμεσιν ὑπαρχόντων, 
-Z/7/20/14	ποτὲ μὲν τὰ πλείω κρατεῖν ἐξ αὐτῶν, ἢ τὰ πολυχρονιώτερα, 
-Z/7/20/15	ποτὲ δὲ τὰ ἰσχυρότερα, ποτὲ δὲ τὴν ἀπ' ἀμφοτέρων βλάβην 
-Z/7/20/16	ὁμοίως ἀναδέχεσθαι τὸ σῶμα. καί τι δόξειεν ἂν εἶναι τοῦτό 
-Z/7/20/17	γε ἀδύνατον ἅμα θερμότερόν τε καὶ ψυχρότερον ἀποτελεῖσθαι  
-Z/7/21/1	τοῦ κατὰ φύσιν ἓν καὶ ταὐτὸν σῶμα, καὶ ὑγρότερον αὖ 
-Z/7/21/2	καὶ ξηρότερον, ἀλλὰ καὶ γίνεται τοῦτο. καὶ δεόντως ἀνώ-
-Z/7/21/3	μαλος ὀνομάζεται δυσκρασία, καὶ ἡμῖν ἰδίᾳ περὶ αὐτῆς ἐν 
-Z/7/21/4	ἑτέρῳ γράμματι λέλεκται τὰ εἰκότα, καὶ οὐ χρὴ νῦν ἔτι μη-
[0057]  [042]  []  []

-Z/7/21/5	κύνειν ὑπὲρ αὐτῶν, ἀλλ' ἐπὶ τὰ λοιπὰ γένη τῶν νοσημάτων 
-Z/7/21/6	ἰτέον ἤδη τὰς αἰτίας αὐτῶν σκεψομένους. ἀναμνησθῆναι δὲ 
-Z/7/21/7	πάλιν κᾀνταῦθα προσήκει τῶν εἰρημένων ἐν τῷ περὶ τῆς τῶν 
-Z/7/21/8	νοσημάτων διαφορᾶς, ὡς ἐνίοτε μὲν αὐταῖς μόναις ταῖς τέτ-
-Z/7/21/9	ταρσι ποιότησιν ἐξίσταται τοῦ κατὰ φύσιν ἔχειν τὰ σώ-
-Z/7/21/10	ματα, μηδεμιᾶς ἔξωθεν αὐτοῖς ἐπιῤῥυείσης ἑτέρας οὐσίας, 
-Z/7/21/11	ἐνίοτε δὲ ἐμπίπλαται ῥεύματος ὑγροῦ μὲν πάντως τὴν ἰδέαν, 
-Z/7/21/12	οὐχ ὑγροῦ δὲ τὴν δύναμιν. εἴρηται μὲν οὖν καὶ τοῖς παλαιοῖς 
-Z/7/21/13	ἰατροῖς τε καὶ φιλοσόφοις ὑπὲρ τῆς τῶν τοιούτων ὑγρῶν δυ-
-Z/7/21/14	νάμεως· ἀποδέδεικται δὲ καὶ ἡμῖν ἐν ἄλλοις τέ τισι καὶ ἐν 
-Z/7/21/15	τοῖς περὶ φαρμάκων ὑπομνήμασιν. ὅσον δ' ἐξ αὐτῶν εἰς τὰ 
-Z/7/21/16	παρόντα χρήσιμον, εἰρήσεται καὶ νῦν, ὡς ἡ μὲν ξανθὴ χολὴ 
-Z/7/21/17	θερμὴ καὶ ξηρὰ τὴν δύναμίν ἐστιν, ἡ δὲ μέλαινα ξηρὰ καὶ 
-Z/7/21/18	ψυχρά· ὑγρὸν δὲ καὶ θερμὸν τὸ αἷμα· καὶ ψυχρὸν καὶ ὑγρὸν  
-Z/7/22/1	τὸ φλέγμα· καὶ ὡς ἐνίοτε μὲν εἰλικρινὴς ἐπιῤῥεῖ τούτων ἕκα-
-Z/7/22/2	στος τῶν χυμῶν, ἐνίοτε δ' ἀλλήλοις ἐπιμίγνυνται· καὶ ὡς 
-Z/7/22/3	αἱ τῶν οἰδούντων τε καὶ σκιῤῥουμένων καὶ φλεγμαινόν-
-Z/7/22/4	των μορίων διαθέσεις ἐντεῦθεν ἐπὶ πλεῖστον ποικίλλονται. 
-Z/7/22/5	καὶ γὰρ οὖν καὶ ἄνθρακες καὶ καρκῖνοι καὶ ἕρπητες ἐρυσι-
-Z/7/22/6	πέλατά τε καὶ γάγγραιναι καὶ φύγεθλα καὶ φαγέδαιναι καὶ 
-Z/7/22/7	σατυριάσεις ἐκ τούτου τοῦ γένους εἰσί. καὶ μὴν καὶ ἄλφοι 
-Z/7/22/8	καὶ ἀθερώματα καὶ ἀχῶρες καὶ μελικηρίδες καὶ γαγγλία καὶ 
-Z/7/22/9	στεατώματα ῥευμάτων εἰσὶν ἔγγονα νοσήματα. διαφέρει δ' 
-Z/7/22/10	ἀλλήλων ταῦτα καὶ ἄλλα σύμπαντα τὰ προειρημένα τῷ τὰ 
-Z/7/22/11	μὲν ἐκ φλέγματος γίγνεσθαι μόνου, τὰ δὲ ἐξ αἵματος, τὰ δὲ 
-Z/7/22/12	ἐκ τῆς ξανθῆς χολῆς, τὰ δὲ ἐκ τῆς μελαίνης, τὰ δὲ ἐξ ἄλλου 
-Z/7/22/13	τινὸς χυμοῦ οὐ τελέως παρὰ φύσιν. ἀλλὰ καὶ οὗτος ὅστις 
-Z/7/22/14	ἂν ᾖ, πάντως ἔκ τινος τῶν προειρημένων ἐστὶ γενῶν· οὐ γὰρ 
-Z/7/22/15	ἐνδέχεται μὴ οὐχὶ θερμὸν εἶναι καὶ ξηρὸν αὐτὸν, ἢ θερμὸν 
-Z/7/22/16	καὶ ὑγρὸν, ἢ ψυχρὸν καὶ ξηρὸν, ἢ ψυχρὸν καὶ ὑγρὸν, ἀλλ' 
-Z/7/22/17	ὅσον ἐπὶ πλεῖστον ἥκει πάχους καὶ ψύξεως, ἐκπίπτει μὲν τοῦ 
-Z/7/22/18	κατὰ φύσιν φλέγματος τῆς ἰδέας, ἕτερος δὲ εἶναι δοκεῖ χυμὸς  
-Z/7/23/1	ὅλῳ τῷ γένει παρὰ φύσιν. οὐ μὴν οὕτως γε ἔχει τἀληθές. 
-Z/7/23/2	ὅστις ἂν γὰρ ὑγρὸς ᾖ καὶ ψυχρὸς τὴν δύναμιν, ἐν τῷ τοῦ 
-Z/7/23/3	φλέγματος γένει περιέχεται. κατὰ δὲ τὰ αὐτὰ καὶ ὅστις ἂν 
-Z/7/23/4	ᾖ ξηρὸς καὶ θερμὸς, ὁμογενής ἐστι τῇ ξανθῇ χολῇ. λέλεκται 
-Z/7/23/5	δὲ καὶ περὶ τούτων ἐπὶ πλέον ἑτέρωθι. καὶ νῦν οὐ χρὴ μη-
-Z/7/23/6	κύνειν ὑπὲρ αὐτῶν, εἰρήσεται γὰρ οὖν καὶ αὖθις ἐπὶ πλέον 
-Z/7/23/7	ὑπὲρ ἁπάντων τούτων ἐν τοῖς τῆς θεραπευτικῆς μεθόδου 
-Z/7/23/8	γράμμασιν· ὃ δ' ἐστὶν οἰκεῖον τῆς ἐνεστώσης διεξόδου, πάλιν 
-Z/7/23/9	ἐπανίωμεν. ἅπαντα γὰρ τὰ τοιαῦτα νοσήματα τῆς φύσεως 
-Z/7/23/10	ἀποτιθεμένης ἑκάστοτε τὸ περιττὸν εἰς ἀκυρώτερα μόρια γίγνε-
-Z/7/23/11	ται. τοῦτο μὲν δὴ καὶ ἄλλοις ἔμπροσθεν εἴρηται πολλοῖς· 
-Z/7/23/12	ὅστις δὲ ὁ τρόπος ἐστὶ τῆς ἀποθέσεως, οὐκ ἔτ' εἴρηται· λο-
-Z/7/23/13	γισμὸν γάρ τινα καὶ νοῦν τῇ φύσει δώσομεν, ἐὰν ἁπλῶς 
-Z/7/23/14	αὐτὴν ἀποτίθεσθαι φῶμεν ἐκ κυρίων μορίων εἰς ἄκυρα πᾶν 
-Z/7/23/15	ὁτιοῦν ὑπάρχον μὴ χρηστόν. ἀλλ' ὅτι μὲν ἐν τοῖς νοσήμασιν 
-Z/7/23/16	αἱ ἀγαθαὶ κρίσεις ὑπό τινος τοιαύτης γίγνονται δυνάμεως 
-Z/7/23/17	ἐναργῶς φαίνεται· τίς δὲ ὁ τρόπος ἐστὶν αὐταῖς τῆς γενέ-
-Z/7/23/18	σεως οὐκ ἀκριβῶς οἱ πρὸ ἡμῶν ἐξηγήσαντο, διότι μηδὲ τὰς  
-Z/7/24/1	φυσικὰς δυνάμεις, ὑπὲρ ὧν ἡμεῖς ἐν ἑτέροις ὑπομνήμασι διήλ-
-Z/7/24/2	θομεν, ἀκριβῶς ἠδυνήθησαν ἀποδεῖξαι πόσαι τέ εἰσι καὶ 
-Z/7/24/3	τίνες ὁποῖόν τέ τί ἐστι τὸ ἑκάστου αὐτῶν ἔργον. ἀλλὰ νῦν 
-Z/7/24/4	γε χαλεπὸν οὐδέν ἐστι περὶ τούτων ἁπάντων διελθεῖν, ὑπο-
-Z/7/24/5	θέσεσιν εἰς αὐτὰ χρησάμενον τοῖς δι' ἐκείνων ἀποδεδειγμένοις. 
-Z/7/24/6	οὐσῶν δὲ τεττάρων δυνάμεων, ὧν ἅπαν μετέχει μόριον καὶ 
-Z/7/24/7	ζώου καὶ φυτοῦ, καὶ τῆς μὲν ἑλκούσης τὸ οἰκεῖον, τῆς δὲ 
-Z/7/24/8	ἀλλοιούσης, τῆς δὲ ἀποκρινούσης τὸ περιττὸν, ὄντος δὲ 
-Z/7/24/9	τοῦ περιττοῦ διττοῦ κατὰ γένος· ἢ γὰρ τῷ ποσῷ περιττόν 
-Z/7/24/10	ἐστιν ἢ τῷ ποιῷ· καὶ τοίνυν καὶ τῶν τοῦ σώματος μορίων 
-Z/7/24/11	οὐκ ἴσην ἁπάντων ἐχόντων τὴν ῥώμην, ἀλλὰ τῶν κυ-
-Z/7/24/12	ριωτέρων εὐθὺς ἐξ ἀρχῆς ὑπὸ τῆς φύσεως ῥωμαλεωτέρων ἀπο-
-Z/7/24/13	τελεσθέντων, εὔλογον ἐν τοῖς ἀκαθάρτοις τε καὶ περιττωμα-
-Z/7/24/14	τικοῖς σώμασιν ἐπιῤῥεῖν τι τοῖς ἀκυρωτέροις μορίοις. ἅτε 
-Z/7/24/15	γὰρ ἐξ ἁπάντων τῶν ἰσχυροτέρων μορίων ἐλαυνόμενον τὸ 
-Z/7/24/16	περίττωμα, καὶ μηδαμόθι στῆναι δυνάμενον, εἰς τὸ πάντων 
-Z/7/24/17	ἀσθενέστατον ἀφικνεῖται μόριον. ἄλλο δὲ δι' ἄλλο τοιοῦτόν  
-Z/7/25/1	ἐστιν, ἢ εὐθὺς ἐν τῇ πρώτῃ συμπήξει τοῦ ζώου πλημμεληθὲν, 
-Z/7/25/2	ἢ ἐξ ὑστέρου βλαβὲν, ἢ καὶ φύσει δεόμενον εἶναι τοιοῦτον, 
-Z/7/25/3	ὥσπερ καὶ τὸ δέρμα. τοῦτο γὰρ ἅτε μηδεμιᾶς ἐνεργείας ἕνε-
-Z/7/25/4	κεν, ἀλλὰ χρείας μόνης γεγενημένον, ἀσθενέστερον εἶναι 
-Z/7/25/5	προσήκει τῶν ἐνεργούντων. ἔστι γὰρ οἷον σκέπασμά τι καὶ 
-Z/7/25/6	περίβλημα τοῦ ζώου σύμφυτον, οὔτ' οὖν πέψιν, οὔτε ἀνά-
-Z/7/25/7	δοσιν τροφῆς, οὔτ' ἐξαιμάτωσιν, οὔτε σφυγμὸν, οὔτε ἀνα-
-Z/7/25/8	πνοὴν, οὔτε κίνησιν καθ' ὁρμὴν, οὔθ' ὅλως ἐνέργειάν τινα 
-Z/7/25/9	τῷ ζώῳ παρεχόμενον. ἅμα δὲ καὶ πάντων ἔξωθεν κείμε-
-Z/7/25/10	νον εὐλόγως ἐκδέχεται τὰ τοῦ σώματος ὅλου περιττώματα. 
-Z/7/25/11	πολλὰ μὲν γὰρ εὐθὺς ἐξ ἀρχῆς ἡ φύσις ἐτεχνήσατο τῶν περιτ-
-Z/7/25/12	τωμάτων καθάρσεως ἕνεκεν ὄργανα, καὶ πρός γε τὴν ὑγείαν 
-Z/7/25/13	ἀρκεῖ μόνα ταῦτα, ἐπειδὰν μήτε τις ἐκ τοῦ περιέχοντος ἐγγί-
-Z/7/25/14	νηται βλάβη τῷ ζώῳ, μήτ' ἐκ πλημμελοῦς διαίτης περιττω-
-Z/7/25/15	ματικὸν ἀμέτρως ὅλον ἀπεργασθῇ τὸ σῶμα. τοιούτου δέ 
-Z/7/25/16	τινος συμβάντος ἁμαρτήματος, οὐκ ἔτ' αὐτάρκη μόνα τὰ φυ-
-Z/7/25/17	σικὰ τῶν ὀργάνων ἀποκαθαίρειν τὸ πλῆθος τοῦ περιττώ- 
-Z/7/26/1	ματος, κᾀν τούτῳ κατασκήπτει ῥεύματα τοῖς ἀσθενεστέροις 
-Z/7/26/2	μορίοις ἐκ τῶν ἰσχυροτέρων ἐλαυνόμενα· συμβαίνει δέ ποτε 
-Z/7/26/3	καὶ στεγνωθέντων τῶν ἐκκαθαιρόντων αὐτὰ πόρων ἑτέροις 
-Z/7/26/4	ἐπιῤῥυῆναι χωρίοις. αὗται μὲν αἱ ἀρχαὶ τῆς γενέσεως ἁπάν-
-Z/7/26/5	των εἰσὶ τῶν προειρημένων νοσημάτων. αὐξάνεται δ' ἐν αὐ-
-Z/7/26/6	τοῖς ἤδη τοῖς μέλεσι τὸ κακὸν, ὡς ἂν σφηνουμένων τε καὶ 
-Z/7/26/7	διασηπομένων τῶν περιττωμάτων, καὶ οὕτως αὐτῶν τε χει-
-Z/7/26/8	ρόνων γενομένων, καὶ τὸν ἐπιῤῥέοντα χυμὸν ἐξ ὑστέρου, κᾂν 
-Z/7/26/9	χρηστὸς ᾖ, συνδιαφθειρόντων. 
-Z/7/26/10	  Ἀλλὰ γὰρ ἐπειδὴ καὶ τὰ τῶν ὁμοιομερῶν 
-Z/7/26/11	σωμάτων ἴδια νοσήματα διήλθομεν, ἑξῆς ἂν εἴη λέγειν τὰ 
-Z/7/26/12	τῶν ὀργανικῶν, ἀπὸ τοῦ πρώτου κατ' αὐτὰ τοῦ παρὰ τὴν 
-Z/7/26/13	διάπλασιν ὑπαρξαμένους γένους. γίγνεται δὲ τοῦτο ποτὲ μὲν 
-Z/7/26/14	τοῦ κατὰ φύσιν σχήματος ὑπαλλαττομένου, ποτὲ δὲ λειότη-
-Z/7/26/15	τός τινος, ἢ τραχύτητος, ἢ πόρου διαφθειρομένου. τῆς μὲν 
-Z/7/26/16	δὴ τοῦ κατὰ φύσιν σχήματος ἐξαλλαγῆς αἰτίαι, πρώτη μὲν 
-Z/7/26/17	ἡ κατὰ γαστρὸς ἔτι κυουμένων αὐτῶν διάπλασις μοχθηρὰ, 
-Z/7/26/18	πλήθους ὕλης ἢ ποιότητος οὐκ ἐπιτηδείου ταῖς φυσικαῖς τοῦ  
-Z/7/27/1	σπέρματος κινήσεσιν ἐμποδὼν γιγνομένης· δευτέρα δὲ ἥ τε 
-Z/7/27/2	κατὰ τὴν ἀποκύησιν αὐτὴν κᾀν τῷ σπαργανοῦσθαι πλημ-
-Z/7/27/3	μέλεια. μαλακὰ γὰρ ἔτι καὶ ὀλίγου δεῖν ῥυτὰ τὰ τῶν νεο-
-Z/7/27/4	γνῶν παιδίων ὑπάρχοντα σώματα ῥᾳδίως ἐκστρέφεται, δε-
-Z/7/27/5	χομένων τε τῶν μαιῶν αὐτὰ κατὰ τὴν ἀποκύησιν οὐκ ὀρθῶς, 
-Z/7/27/6	ἐνειλιττουσῶν τε τοῖς σπαργάνοις ἔστιν ὅτε μὴ δεόντως, εἶτ' 
-Z/7/27/7	αὖθις τῶν τροφῶν ἀναιρουμένων τε καὶ ἀποτιθεμένων οὐ 
-Z/7/27/8	κατὰ τρόπον ἔν τε τῷ γάλα παρέχειν καὶ ἐν τῷ λούειν καὶ 
-Z/7/27/9	σπαργανοῦν. ἐν ἅπασι γὰρ τοῖς τοιούτοις εἰ μή τις ἐπιτη-
-Z/7/27/10	δείως μεταχειρίζοιτο, ῥᾳδίως ἐκστρέφεται καὶ διαφθείρεται τὸ 
-Z/7/27/11	κατὰ φύσιν ἑκάστου τῶν μελῶν σχῆμα. καὶ μὲν δὴ κᾀν 
-Z/7/27/12	τῇ μετὰ ταῦτα ἀνατροφῇ συμπάσῃ τὰ μὲν ὑπὸ πλησμο-
-Z/7/27/13	νῆς ἀμέτρου, τὰ δ' ὑπὸ κινήσεως πλημμελοῦς ἢ πρωϊαί-
-Z/7/27/14	τερον τοῦ δέοντος ἵστασθαί τε καὶ βαδίζειν ἐπιτραπέντος 
-Z/7/27/15	αὐτοῖς ἢ σφοδρότερον κινεῖσθαι, πολλὰ τῶν μελῶν δια-
-Z/7/27/16	στρέφεσθαι συμβαίνει, τῶν μὲν πλησμονῶν τὰς φυσικὰς 
-Z/7/27/17	ἐνεργείας ἐμποδιζουσῶν, τῶν δ' ἀκαίρων ἢ σφοδρῶν κινή-
[0057]  [042]  []  []

-Z/7/27/18	σεων κλονουσῶν τε καὶ περιαγουσῶν ἐφ' ἃ μὴ χρὴ τὰ κῶλα.  
-Z/7/28/1	τὰ μὲν γὰρ σκέλη κᾀξ αὐτοῦ τοῦ βάρους τῶν ὑπερκειμένων 
-Z/7/28/2	σωμάτων ἢ πρὸς τοὐκτὸς ἢ πρὸς τὸ ἐντὸς διαστρέφεται 
-Z/7/28/3	κατὰ τὴν ἀρχαίαν τῆς κνήμης ῥοπήν. οἷς μὲν γὰρ ὀρθότερα 
-Z/7/28/4	τοῦ δέοντός ἐστι φύσει, βλαισοῦται μᾶλλον· οἷς δὲ κοιλό-
-Z/7/28/5	τερα, ῥαιβοῦται. καλῶ δὲ βλαισὸν μὲν τὸ ἐπὶ τὰ ἐκτὸς ῥέ-
-Z/7/28/6	πον, ῥαιβὸν δὲ τὸ ἐπὶ τἀναντία. καὶ κατὰ τὸν θώρακα δὲ 
-Z/7/28/7	μέλη διαστρέφεται πολλάκις ὑπὸ τῶν σφιγγουσῶν τρο-
-Z/7/28/8	φῶν αὐτὰ κακῶς ἔξωθεν ἐν τῇ πρώτῃ ἀνατροφῇ. καὶ μά-
-Z/7/28/9	λιστα παρ' ἡμῖν ἔστι τὸ τοιοῦτον ἰδεῖν συνεχῶς γιγνόμενον 
-Z/7/28/10	ἐπὶ τῶν παρθένων. αὐξάνεσθαι γὰρ αὐτῶν αἱ τροφοὶ βουλό-
-Z/7/28/11	μεναι τὰ κατ' ἰσχία τε καὶ λαγόνας, ὡς πολλῷ μείζω γίγνοιτο 
-Z/7/28/12	τῶν κατὰ θώρακα, ταινίαις τισὶν ὅλον ἐν κύκλῳ περιλαμβά-
-Z/7/28/13	νουσιν ἰσχυρῶς σφίγγουσαι τὰ κατ' ὠμοπλάτας τε καὶ θώρακα 
-Z/7/28/14	μόρια σύμπαντα, κᾀν τούτῳ πολλάκις ἀνίσου γιγνομένης τῆς 
-Z/7/28/15	τάσεως, ἢ προπετὲς εἰς τὸ ἔμπροσθεν ἀπέφηναν τὸ στῆθος, 
-Z/7/28/16	ἢ τὰ ἀντικείμενα τὰ κατὰ ῥάχιν κυρτά. συμβαίνει δὲ ἐνίοτε 
-Z/7/28/17	καὶ ὥσπερ διακεκλασμένον καὶ παρηγμένον εἰς τὰ πλάγια 
-Z/7/28/18	γίγνεσθαι τὸ μετάφρενον, ὡς τὴν μὲν ἑτέραν ὠμοπλάτην  
-Z/7/29/1	ἀναυξῆ τε καὶ μιρκὰν καὶ προσεσταλμένην ἱκανῶς φαίνεσθαι, 
-Z/7/29/2	τὴν δ' ἑτέραν ἐξέχουσάν τε καὶ προπετῆ καὶ πάντῃ μείζονα. 
-Z/7/29/3	αὗται σύμπασαι κακίαι σχημάτων ἐν θώρακι συνίστανται 
-Z/7/29/4	πλημμελείᾳ καὶ ἀμαθίᾳ τῶν τροφῶν ἀγνοουσῶν ἰσοῤῥόπως 
-Z/7/29/5	ἐπιδεῖν. οὕτω δὲ καὶ οἱ ἰατροὶ πολλάκις οὐκ ὀρθῶς ἐπι-
-Z/7/29/6	δοῦντές τε καὶ διαπλάττοντες τὰ κατεαγότα κῶλα διέστρεψαν, 
-Z/7/29/7	ὥσπερ αὖ πάλιν οὐδὲν ἐξαμαρτάνοντος τοῦ θεραπευόντος, 
-Z/7/29/8	αὐτὸς ὁ κάμνων πρὶν ἀκριβῶς κρατυνθῆναι τὸν πῶρον ἐπι-
-Z/7/29/9	χειρήσας χρῆσθαι τῷ κώλῳ, τῆς διαστροφῆς ἑαυτῷ γίνεται 
-Z/7/29/10	δημιουργός. ἀλλὰ καὶ θλασθέντα μόρια καθάπερ ῥὶς, ἢ καὶ 
-Z/7/29/11	περιθραυσθέντα καθάπερ οἱ ἄμβωνες τῶν κοτυλῶν, ἔστιν 
-Z/7/29/12	ὅτε δὲ καὶ τῶν ὀστῶν ἐκκοπέντων ἢ σαρκὸς πλείονος, εἶτ' οὐ 
-Z/7/29/13	κατ' ἶσον αὐξηθείσης, ἀπόλλυσι τὸ κατὰ φύσιν σχῆμα. ἕτερος δὲ 
-Z/7/29/14	τρόπος βλάβης σχημάτων ὁ διὰ πλησμονὴν ἄμετρον ἢ ἔνδειαν, 
-Z/7/29/15	ὥσπερ τοῖς ὑπερπαχυνθεῖσιν ἢ συντακεῖσιν ἄγαν, ἤτοι καθ' ἕν 
-Z/7/29/16	τι μόριον ἢ καὶ σύμπαντι τῷ σώματι. καὶ γὰρ οὖν καὶ ὁ 
-Z/7/29/17	ἐλέφας ὀνομαζόμενος καὶ ἡ φθόη φανερῶς ἐξαλλάττουσι τὴν 
-Z/7/29/18	μορφήν. σιμοῦται μὲν γὰρ ἡ ῥὶς, καὶ τὰ χείλη παχέα καὶ  
-Z/7/30/1	ἀπεξυσμένα τὰ ὦτα φαίνεται, καὶ τὸ σύμπαν ὅμοιοι τοῖς σα-
-Z/7/30/2	τύροις οἱ ἐλεφαντιῶντες γίγνονται. ῥὶς δ' ὀξεῖα, καὶ κρό-
-Z/7/30/3	ταφοι συμπεπτωκότες, καὶ ὀφθαλμοὶ κοῖλοι, καὶ τὰ κατ' 
-Z/7/30/4	ὠμοπλάτας τε καὶ βραχίονας οἱονεὶ πτέρυγες ἔξωθεν αἰω-
-Z/7/30/5	ρούμεναι τοῖς φθίνουσι φαίνονται. καὶ διαφθείρεται μὲν ἐν 
-Z/7/30/6	τούτοις ἅπασιν κατὰ πρῶτον λόγον τὸ κατὰ φύσιν σχῆμα· 
-Z/7/30/7	κατὰ δ' αὖ συμβεβηκὸς ἐν μὲν τοῖς παραλελυμένοις ἢ σπω-
-Z/7/30/8	μένοις ἢ φλεγμαίνουσιν ἢ σκιῤῥουμένοις, ἢ νεῦρα διῃρημένοις 
-Z/7/30/9	ἢ τένοντας, ἢ ὑπὸ σκληρῶν οὐλῶν δεδεγμένοις. ἐν ἅπασι 
-Z/7/30/10	γὰρ τοῖς τοιούτοις ἑτερόῤῥοπον γίγνεται τὸ μόριον ἄλλοτε 
-Z/7/30/11	κατ' ἄλλην αἰτίαν. ἐν μὲν τοῖς κατὰ θάτερα παραλελυμένοις, 
-Z/7/30/12	ὑπὸ τῶν ἐνεργούντων μυῶν ἑλκόμενον. οὕτω δὲ κᾀν τοῖς 
-Z/7/30/13	ἑτεροῤῥόποις σπασμοῖς ὑπὸ τῶν σπωμένων. καὶ φλεγμοναὶ 
-Z/7/30/14	δὲ καὶ σκίῤῥοι καὶ οὐλαὶ σκληραὶ καὶ πάνθ' ὅσα τοιαῦτα 
-Z/7/30/15	παθήματα τείνοντα πρὸς ἑαυτὰ τὸ συνεχὲς, οὕτω δια-
-Z/7/30/16	στρέφει τὸ μόριον. ἐν δ' αὖ τοῖς διατετμημένοις νεύροις καὶ 
-Z/7/30/17	τένουσιν, ὥσπερ ἐν τοῖς παραλελυμένοις ἡ τῶν ἀντιτεταγμένων 
-Z/7/30/18	τε καὶ κατὰ φύσιν ἐχόντων ἐνέργεια πρὸς ἑαυτὴν ἐπισπᾶται τὸ  
-Z/7/31/1	μέρος, ὥστε τὰς πολλὰς ταύτας αἰτίας ἑνὶ τρόπῳ συμπά-
-Z/7/31/2	σας ὑπάγεσθαι τῇ διαστρεφούσῃ τὸ μέρος ἑτεροῤῥόπῳ τάσει. 
-Z/7/31/3	καὶ περὶ μὲν τῆς τῶν παρὰ φύσιν σχημάτων διαφορᾶς ἱκανὰ 
-Z/7/31/4	καὶ ταῦτα. τὰς δ' ἐντὸς τῶν μορίων κοιλότητας ἢ τοὺς πό-
-Z/7/31/5	ρους αὐτῶν ἤτοι διαφθείρεσθαι τελέως ἢ βλάπτεσθαι συμ-
-Z/7/31/6	βαίνει κατὰ τάσδε τὰς αἰτίας, σύμφυσιν, στενοχωρίαν, ἔμ-
-Z/7/31/7	φραξιν, θλίψιν, συνίζησιν, ἀναστόμωσιν. ἐνίοτε μὲν γὰρ 
-Z/7/31/8	ἑλκωθείσης τῆς ἔνδον ἐπιφανείας ἐν αὐτῇ τῇ κοιλότητι, κᾄ-
-Z/7/31/9	πειτα συμφύντων ἀλλήλοις τῶν ἡλκωμένων, ἡ διαφθορὰ γί-
-Z/7/31/10	γνεται τῆς κατὰ φύσιν διαπλάσεως· ἐνίοτε δὲ ἤτοι σαρκὸς 
-Z/7/31/11	ἐπιτραφείσης ἢ ἄλλου τινὸς παρὰ φύσιν βλαστήματος, ἢ καὶ 
-Z/7/31/12	σκίῤῥου συστάντος, ἢ φλεγμονῆς, ἢ ἀποστήματος ἐν αὐτοῖς 
-Z/7/31/13	τῶν ὀργάνων τοῖς σώμασι, κᾄπειτα τοῦ παρὰ φύσιν ὄγκου 
-Z/7/31/14	τὴν ἐντὸς κοιλότητα καταλαβόντος, ἡ στενοχωρία γίγνεται· 
-Z/7/31/15	καὶ μὲν δὴ καὶ ἡ τῶν γλίσχρων τε καὶ παχέων ὑγρῶν καί 
-Z/7/31/16	τινων πόρων ἢ θρόμβων ἔμφραξις εἰς τὴν αὐτὴν ἄγει τὰς κοι-
-Z/7/31/17	λότητας διάθεσιν. οὕτω δὲ κᾂν εἴ τι τῶν ἔξωθεν ἐμπιπτόν-
-Z/7/31/18	των θλίβοι σφοδρῶς, ἀναγκαῖον εἰς τὴν ἐντὸς κοιλότητα  
-Z/7/32/1	συνωθεῖσθαι τὰ περιέχοντα αὐτὴν σώματα. κᾂν εἰ συνιζά-
-Z/7/32/2	νοι δὲ εἰς ἑαυτὰ τὰ σώματα, καθάπερ ὑπὸ τῶν στυφόντων 
-Z/7/32/3	πάσχει συναγόμενα, καὶ ὑπὸ τῶν ψυχόντων πιλούμενα, καὶ 
-Z/7/32/4	πρὸς τῶν ξηραινόντων αὐαινόμενα, στεγνώσει δηλονότι κᾀν 
-Z/7/32/5	τούτῳ μάλιστα μὲν τοὺς πόρους, ἤδη δὲ καὶ αὐτὰς τὰς κοι-
-Z/7/32/6	λίας. τὰ μέν γε στόματα τῶν πόρων οὐ στεγνοῦται μόνον, 
-Z/7/32/7	ἀλλὰ καὶ παντελῶς τυφλοῦται πολλάκις ἐν ταῖς τοιαύταις 
-Z/7/32/8	διαθέσεσιν. ἀτὰρ οὖν καὶ ἡ τῆς καθεκτικῆς ὀνομαζομένης 
-Z/7/32/9	δυνάμεως ἄμετρος κίνησις ἐσχάτως συνάγουσα καὶ σφίγ-
-Z/7/32/10	γονσα τὰ στόματα τῶν πόρων, αἰτία καὶ αὕτη ποτὲ 
-Z/7/32/11	γίγνεται στεγνώσεως, ὥσπερ γε καὶ τῆς μανώσεως ἐνίοτε 
-Z/7/32/12	μὲν ἡ τῆς ἀποκριτικῆς δυνάμεως ἄμετρος κίνησις αἰτία γίγνε-
-Z/7/32/13	ται, πολλάκις δὲ καὶ ἡ τῆς καθεκτικῆς ἀῤῥωστία, καί τι 
-Z/7/32/14	φάρμακον, ἢ ὕδωρ ἀναστομωτικὸν, ἢ πλάδος τις ἄμετρος 
-Z/7/32/15	αὐτοῖς τοῖς ὀργάνοις ἐγγενόμενος, ἢ ἡ τοῦ περιέχοντος ἡμᾶς 
-Z/7/32/16	κρᾶσις εἰς ὑγρότητά τε καὶ ἄμετρον θερμότητα μεθισταμένη. 
-Z/7/32/17	αὗται μὲν δὴ καὶ αἱ τῶν κατά τε τὰς κοιλίας καὶ τοὺς πόρους 
-Z/7/32/18	διαθέσεων αἰτίαι. καὶ δῆλον, ὡς ἐκ τῶν εἰρημένων ἤδη 
-Z/7/32/19	πρόδηλον, ὁποίας τινὰς εἶναι βούλονται τὰς αἰτίας τῶν ἐν  
-Z/7/33/1	τοῖς ὁμοιομερέσι σώμασι νοσημάτων, ὅσοι συγκεῖσθαι νομί-
-Z/7/33/2	ζουσιν ἐξ ὄγκων καὶ πόρων αὐτά. ἐμοὶ δὲ περιττὸν ἐδόκει 
-Z/7/33/3	μνημονεύειν καὶ τούτων ἰδίᾳ, ψευδοῦς ὅλης τῆς ὑποθέσεως 
-Z/7/33/4	αὐτῶν οὔσης. ἀλλ' ἐπὶ τὸ προκείμενον ἐπανέλθωμεν, εἴπω-
-Z/7/33/5	μέν τε τῶν ὑπολοίπων νοσημάτων τὰς αἰτίας, ἀπὸ τοῦ κατὰ 
-Z/7/33/6	τὴν διάπλασιν αὖθις ὑπαρξάμενοι γένους. ὑπελείπετο δὲ ἐν 
-Z/7/33/7	αὐτῷ διττὴ νοσημάτων γένεσις, ἤτοι τραχυνομένων παρὰ φύ-
-Z/7/33/8	σιν, ἢ λειαινομένων τῶν ὀργάνων. τραχύνεται δὴ τὰ πρό-
-Z/7/33/9	τερον λεῖα, καὶ λεῖα γίγνεται τὰ πρότερον τραχέα, τὰ μὲν 
-Z/7/33/10	ὑπὸ δριμύτητος χυμῶν ἢ φαρμάκων ῥυπτόμενα, τὰ δ' ὑπὸ 
-Z/7/33/11	λιπαρᾶς ὑγρότητος ἢ γλίσχρου χυμοῦ τεγγόμενα. καὶ μά-
-Z/7/33/12	λιστα ἐν ὀστοῖς ἐναργῶς φαίνεται ταῦτα γινόμενα, ποτὲ μὲν 
-Z/7/33/13	ὑπ' αὐτῶν τῶν ἰατρῶν οὐ δεόντως ἰωμένων, ἔστιν ὅτε δὲ 
-Z/7/33/14	κᾀξ αὐτῆς τῶν ἐν τοῖς ζώοις ὑγρῶν ὁρμᾶται τῆς φύσεως. 
-Z/7/33/15	ὀφθαλμοῖς δὲ καὶ φάρυγγι τραχύτητες οὐκ ἐκ τούτων μόνον, 
-Z/7/33/16	ἀλλὰ καὶ ἐξ ἀτμῶν δριμέων, ἢ κονιορτοῦ καὶ καπνοῦ προσγί-
-Z/7/33/17	νονται, καθάπερ, οἶμαι, καὶ στομάχῳ καὶ γαστρὶ 
-Z/7/33/18	καὶ ἐντέροις ἔκ τε τῶν ἐν αὐτῷ τῷ σώματι γεννωμένων  
-Z/7/34/1	περιττωμάτων κᾀκ τῆς τῶν ἐσθιομένων τε καὶ πινομένων 
-Z/7/34/2	ποιότητος, ἐν οἷς ἐστι καὶ τὰ δηλητήρια. πρόδηλον δ' ὡς 
-Z/7/34/3	ἕκαστον τῶν τραχυνόντων αἰτίων σφοδρότερον γενόμενον 
-Z/7/34/4	ἕλκωσιν μέν τινα ἢ διάβρωσιν ἐν τοῖς σαρκώδεσι μορίοις, ἐν 
-Z/7/34/5	τοῖς ὀστοῖς δὲ τερηδόνας ἀπεργάζεται. αὗται μὲν οὖν αἱ τοῦ 
-Z/7/34/6	πρώτου γένους τῶν νοσημάτων τοῦ παρὰ τὴν διάπλασιν 
-Z/7/34/7	αἰτίαι. 
-Z/7/34/8	  Τοῦ δευτέρου δ' αὖ τοῦ παρὰ τὸν ἀριθμὸν, 
-Z/7/34/9	εἰ μὲν ἀπόλοιτό τι τῶν κατὰ φύσιν, ἤτοι τομή τις, ἢ καῦ-
-Z/7/34/10	σις, ἢ σῆψις, ἢ ψύξις ἰσχυρὰ προηγεῖται. τὰ μὲν οὖν 
-Z/7/34/11	τῆς ψύξεως αἴτια προείρηται. σήπεται δὲ τὰ μὲν ὑπὸ τῶν 
[0057]  [042]  []  []

-Z/7/34/12	σήπειν πεφυκότων φαρμάκων, ἢ τῶν ἐν αὐτοῖς τοῖς ζώοις 
-Z/7/34/13	γεννωμένων περιττωμάτων, τὰ δ' ὑπὸ τοῦ μὴ διαπνεῖσθαι· 
-Z/7/34/14	προείρηται δὲ καὶ τὰ τοῦ μὴ διαπνεῖσθαι προηγούμενα. εἰ 
-Z/7/34/15	δὲ τῶν οὐκ ὄντων τι κατὰ φύσιν ἐπιγίγνοιτο, νόσος μὲν καὶ 
-Z/7/34/16	τοῦτ' ἐστὶ παρὰ τὸν ἀριθμὸν τῶν μορίων. ἀλλ' εἰ μὲν τῆς 
-Z/7/34/17	κατὰ φύσιν ἰδέας ἔχοιτο τὸ ἐπιγιγνόμενον, ὕλης χρηστῆς πλῆ- 
-Z/7/35/1	θος αἴτιον· εἰ δὲ τῆς παρὰ φύσιν, εἴη ἂν καὶ ἡ τῆς ὕλης 
-Z/7/35/2	ποιότης παρὰ φύσιν. ἔῤῥωται δ' ἐν ἀμφοῖν ἡ δύναμις, ἢ 
-Z/7/35/3	οὐκ ἂν οὔτε διέπλαττε τὸ χρηστὸν οὔτ' ἀπέτριβε τὸ μοχθη-
-Z/7/35/4	ρόν. διαπλάττει μὲν οὖν ἐν ταῖς κυήσεσιν, ἐπειδὰν ἑξαδάκ-
-Z/7/35/5	τυλον ἤ τι τοιοῦτον ἕτερον ἀπεργάσηται· κᾀν τοῖς ἤδη τε-
-Z/7/35/6	λείοις, ἐπειδὰν ἐπιτρέφῃ σάρκας ἰσχυρὰς τοῖς ἡλκωμένοις μο-
-Z/7/35/7	ρίοις, ὡς πτερύγιον τοῖς ὀφθαλμοῖς. ἀποτίθεται δὲ τὸ 
-Z/7/35/8	περιττὸν ἐν γαγγλίοις τε καὶ μελικηρίσι καὶ στεατώμασι 
-Z/7/35/9	καὶ ἀθερώμασι καὶ τοῖς τοιούτοις ἅπασι. 
-Z/7/35/10	  Καὶ μὲν δὴ καὶ τὸ μέγεθος τῶν μορίων 
-Z/7/35/11	αὐξάνεται μὲν ὑπό τε πλήθους ὕλης χρηστῆς καὶ δυνάμεως 
-Z/7/35/12	ἐῤῥωμένης, μειοῦται δὲ ὑπὸ τῶν ἐναντίων, κᾀπειδὰν ἤτοι 
-Z/7/35/13	τομή τις, ἢ καῦσις, ἢ σῆψις, ἢ νέκρωσις ἐκ καταψύξεως ἀμέ-
-Z/7/35/14	τρου διαφθείρῃ τινὸς ὀργάνου μόριον, ὡς εἶναι τὸ λειπόμενον 
-Z/7/35/15	αὐτοῦ κολοβόν. 
-Z/7/35/16	  Τὰ δ' ἐν τῷ τῆς θέσεως γένει νοσήματα τινὰ 
-Z/7/35/17	μὲν ἐξαιφνιδίους τε καὶ σφοδρὰς ἔχει προηγουμένας κινήσεις,  
-Z/7/36/1	τινὰ δὲ δι' ἀμετρίαν τῆς ἐν τοῖς ἄρθροις ὑγρότητος γίγνεται, 
-Z/7/36/2	τεγγούσης μὲν τοὺς συνδέσμους καὶ χαλώσης, ὀλισθηρὰν δὲ τῇ 
-Z/7/36/3	γλισχρότητι τὴν ὅλην διάρθρωσιν ἐργαζομένης. ἐνίοις δὲ τῶν 
-Z/7/36/4	ἀμφὶ τὰς κοτύλας ὀφρύων περιθραυσθεισῶν ἑτοίμη ταῖς 
-Z/7/36/5	κεφαλαῖς τῶν κώλων ἡ παράλλαξις γίγνεται. τισὶ δ' εὐθὺς 
-Z/7/36/6	ἐξ ἀρχῆς ὕπτιαί τε καὶ προπετεῖς εἰσι καὶ παντάπασιν 
-Z/7/36/7	ἐπιπολῆς αἱ κοτύλαι. ταυτὶ μὲν οὖν ἅπαντα τῶν ἐξαρθρη-
-Z/7/36/8	μάτων αἴτια. κατὰ δὲ τὰς ἐντεροκήλας τε καὶ τὰς ἐπιπλο-
-Z/7/36/9	κήλας ὀνομαζομένας ἀνευρύνεσθαι μὲν τοὐπίπαν, ἔστιν ὅτε 
-Z/7/36/10	δὲ καὶ ῥήγνυσθαι συμβαίνει τὸν ἀπὸ τοῦ περιτοναίου καθή-
-Z/7/36/11	κοντα πόρον ἐπὶ τοὺς ὄρχεις, εἶθ' οὕτως εἰς αὐτὸν τὸν πό-
-Z/7/36/12	ρον, ἢ εἰς τὸν ἐρυθροειδῆ χιτῶνα κατολισθαίνειν ἤτοι τὸ 
-Z/7/36/13	ἐπίπλουν, ἢ καί τι τῶν ἐντέρων. ἐξίσταται δὲ τῆς οἰκείας 
-Z/7/36/14	θέσεως ἔντερα, κᾀπειδὰν τοῦ περιτοναίου διαιρεθέντος προ-
-Z/7/36/15	πέσῃ. καὶ πνεύμονος δὲ λοβὸς ἐπὶ ταῖς τοῦ θώρακος τρώ-
-Z/7/36/16	σεσιν ἐκπίπτει πολλάκις. καὶ ὁ ῥαγοειδὴς χιτὼν ἐπὶ πλεῖ-
-Z/7/36/17	στον χαλᾶται, διαβρωθέντος τοῦ κερατοειδοῦς. εἰ δὲ καὶ 
-Z/7/36/18	τῶν σπλάγχνων ὑποπτύσσεταί τις ἐνίοτε λοβὸς ἐπὶ σφοδραῖς  
-Z/7/37/1	καταπτώσεσιν, ἢ θλίψεσιν, εἴη ἂν καὶ τοῦτο τὸ νόσημα τῆς 
-Z/7/37/2	τε θέσεως ἅμα καὶ τοῦ σχήματος ὑπάλλαξις ἐπὶ ταῖς εἰρημέ-
-Z/7/37/3	ναις γιγνόμενον. ἡ δὲ πρὸς τὰ παρακείμενα μόρια κοινωνία 
-Z/7/37/4	διαφθείρεται, συμφύντων τινῶν ἀλλήλοις οὐ δεόντως, ἤ τι-
-Z/7/37/5	νος ἀρτήματος, ἢ δεσμοῦ χαλασθέντος, ἢ συνταθέντος, ἢ 
-Z/7/37/6	ἀποῤῥαγέντος. ἐκ τίνων δ' ἕκαστον τούτων γίγνεται προ-
-Z/7/37/7	φάσεων, εὔδηλον. 
-Z/7/37/8	  Ἑνὸς δ' ἔτι γένους νοσήματος κοινοῦ πάν-
-Z/7/37/9	των τῶν μορίων, εἴτ' οὖν ὁμοιομερῆ τε καὶ ἁπλᾶ τελέως, εἴτε 
-Z/7/37/10	καὶ σύνθετα εἴη, τὰς αἰτίας τῆς γενέσεως εἰπεῖν χρή. καλεῖν 
-Z/7/37/11	μὲν οὖν εἴωθα τὸ γένος τοῦτο σύμπαν ἑνώσεως λύσιν, ἢ 
-Z/7/37/12	διαφθορὰν ἑνώσεως, ἢ συνεχείας λύσιν, ἢ ὅπως ἂν ἄλλως 
-Z/7/37/13	ἐλπίσω τὸν λόγον σαφῆ ἔσεσθαι τοῖς ἀκούουσιν. οὐδὲν γὰρ 
-Z/7/37/14	ὄνομα κατ' αὐτοῦ κείμενον ὑπὸ τῶν ἔμπροσθεν παρελάβο-
-Z/7/37/15	μεν, ὥσπερ ἐπί τινων εἰδῶν αὐτοῦ κάταγμα μὲν καὶ τερη-
-Z/7/37/16	δόνα τῆς ἐν ὀστῷ συνεχείας διαιρουμένης, ἕλκος δὲ καὶ τραῦ- 
-Z/7/38/1	μα τῆς ἐν σαρκί. κατὰ μέν γε τὰ τῆς κεφαλῆς ὀστᾶ καὶ 
-Z/7/38/2	πλείω τὰ ὀνόματα. τὸ μὲν γὰρ, οἷόν περ ἐν τοῖς ἄλλοις 
-Z/7/38/3	ὀστοῖς κάταγμα, ῥωγμή τε καὶ ῥῆξις προσαγορεύεται, τὸ δ' 
-Z/7/38/4	ὑπό τινος ὀξέος ἐμπεσόντος αὐτοῖς καὶ διακόψαντος ἐγκοπή 
-Z/7/38/5	τε καὶ διακοπὴ καὶ ἕδρα. τὸ δὲ τῆς τερηδόνος ὄνομα 
-Z/7/38/6	πλεονάζειν δοκεῖ τῷ ε στοιχείῳ· παρὰ γὰρ τὸ τρῆμα συγ-
-Z/7/38/7	κεῖσθαι πεπίστευται, καθάπερ τερηδών τις οὖσα. καὶ γίνε-
-Z/7/38/8	ται μὲν ὑπὸ δριμέων χυμῶν διαβιβρωσκόντων, ὑποπίπτει δὲ 
-Z/7/38/9	κατ' ἀρχὰς μὲν ἑτέρῳ γένει νοσήματος. ὀστοῦ γοῦν τραχύ-
-Z/7/38/10	της μᾶλλον ἢ τερηδὼν ὀνομάζεται. μείζονος δὲ τοῦ τρήμα-
-Z/7/38/11	τος γενομένου καὶ οἷον ὀπῆς τινος ἤδη φαινομένης, τερηδὼν 
-Z/7/38/12	ὀνομάζεται. καὶ μὴν καὶ τὸ θλάσμα τούτου τοῦ γένους ἐστὶν, 
-Z/7/38/13	ἐν μὲν τοῖς σαρκώδεσιν ὡς τὰ πολλὰ μέρεσι γιγνόμενον, ἔστιν 
-Z/7/38/14	ὅτε δὲ κᾀν τοῖς τῆς κεφαλῆς ὀστοῖς, ἐπὶ παίδων μάλιστα. 
-Z/7/38/15	δεῖ μὲν γὰρ εἴκειν εἰς ἑαυτὸ πάντως τὸ θλασθησόμενον, δεῖ 
-Z/7/38/16	δὲ αὐτὸ τοῦτο μαλακὸν εἶναι καὶ μὴ τελέως σκληρόν. ὥσ-
-Z/7/38/17	τε τῶν σαρκωδῶν ἔσται μορίων καὶ τῶν ἁπαλῶν ὀστῶν ὑπό  
-Z/7/39/1	τινος ἐμπεσόντος ἔξωθεν αὐτοῖς ἰσχυροῦ τε καὶ σκληροῦ σώ-
-Z/7/39/2	ματος. ὅταν οὖν τῆς ἔξωθεν ἐπιφανείας τοῦ παθόντος οὕτω 
-Z/7/39/3	μορίου συνεχοῦς ἔτι φυλαττομένης, ἐν τῷ βάθει γεννηθῶσι 
-Z/7/39/4	πολλαὶ καὶ σμικραὶ διαιρέσεις, θλάσμα τε καὶ θλάσις ὀνο-
-Z/7/39/5	μάζεται τὸ νόσημα· κοιλότητος δέ τινος ἐμφαινομένης, ἣν 
-Z/7/39/6	τὸ πλῆξαν ἐναπειργάσατο τῷ θλασθέντι, καλεῖται τὸ πάθος 
-Z/7/39/7	ἔνθλασις. ἀνάγκη μὲν οὖν ἅπασα κατ' αὐτὴν τὴν πλη-
-Z/7/39/8	γὴν εἰς ἑαυτὸ συνωθεῖσθαι καὶ κοῖλον γίγνεσθαι τὸ θλώμε-
-Z/7/39/9	νον, ἢ οὐκ ἂν ἐνθλασθείη. διασώζεσθαι δὲ τὴν κοιλότητα 
-Z/7/39/10	τοῦ δρῶντος ἀπελθόντος οὐκ ἔτ' ἀναγκαῖον. ἐπανέρχεται 
-Z/7/39/11	μὲν ὡς τὸ πολὺ τὰ μαλακὰ σύμπαντα, χωρισθέντος τοῦ πλή-
-Z/7/39/12	ξαντος, εἰς τὴν ἀρχαίαν κατάστασιν. εἰ δὲ μὴ μόνον εἴσω 
-Z/7/39/13	χωρήσειε τὸ τῆς κεφαλῆς ὀστοῦν, ἀλλὰ καὶ ῥῆξίς τις αὐτῷ 
-Z/7/39/14	προσγένοιτο κατὰ τὴν ἐκτὸς ἐπιφάνειαν, σύνθετον ἤδη τὸ 
-Z/7/39/15	τοιοῦτον, καὶ οὐδὲν ὄνομα κατ' αὐτοῦ κείμενον ἔχομεν εἰπεῖν 
-Z/7/39/16	παλαιόν. ἀλλὰ χρὴ λόγῳ δηλοῦν αὐτὸ μᾶλλον ἤπερ ὀνό-
-Z/7/39/17	μασιν ἐσχάτως χρῆσθαι βαρβάροις, οἷα πολλὰ τοῖς νεωτέροις 
-Z/7/39/18	ἰατροῖς ἐξεύρηται. συνεχείας δ' ἐστὶ λύσις καὶ τὸ ῥῆγμα  
-Z/7/40/1	καὶ τὸ σπάσμα, τὸ μὲν ἐν σαρκώδει μορίῳ, τὸ δ' ἐν νευ-
-Z/7/40/2	ρώδει συνιστάμενον. αἰτία δὲ καὶ τούτων τῆς γενέσεως 
-Z/7/40/3	ἐξαιφνίδιός τις, ἢ ἀνώμαλος, καὶ ἡ σφοδρὰ κίνησις, καὶ μά-
-Z/7/40/4	λισθ' ὅταν ἄτριπτά τε καὶ ἀνώμαλα καὶ ἀθέρμαντα καὶ 
-Z/7/40/5	ἀμάλακτα πρὸς τὰς κινήσεις ἄγηται τὰ σώματα. διασπᾶ-
-Z/7/40/6	ται γὰρ ἐν ταῖς τοιαύταις διαθέσεσι πολλὰ τῶν ἐν αὐτοῖς 
-Z/7/40/7	μορίων, συνελόντι δὲ φάναι, πάντα τὰ τοιούτου γένους 
-Z/7/40/8	τῶν νοσημάτων αἴτια τὰ μὲν ἔξωθεν ὁρμᾶται, τὰ δὲ ἐξ 
-Z/7/40/9	αὐτοῦ τοῦ σώματος· ἔξωθεν μὲν ὅσα τιτρώσκειν ἢ θλᾶν 
-Z/7/40/10	πέφυκεν, ἐξ αὐτοῦ δὲ τοῦ σώματος ἄμετροί τε καὶ ἄτακ-
-Z/7/40/11	τοι κινήσεις τοῦ ζώου, καί τινες ὑγρῶν μοχθηρίαι διαβιβρώ-
-Z/7/40/12	σκειν πεφυκυῖαι. τοιαῦται γάρ τινες αἰτίαι καὶ αἱ τοῦ 
-Z/7/40/13	κοινοῦ νοσήματος ἁπάντων τῶν μορίων, τῶν θ' ἁπλῶν 
-Z/7/40/14	καὶ πρώτων, ἃ δὴ καὶ ὁμοιομερῆ καλεῖται, καὶ τῶν 
-Z/7/40/15	ἐξ ἐκείνων συντιθεμένων, ἃ δὴ ὄργανά τε καὶ ὀργανικὰ 
-Z/7/40/16	προσαγορεύεται. τὰς δὲ τῶν συνθέτων νοσημάτων αἰτίας 
-Z/7/40/17	οὐδὲν ἔτι χαλεπὸν ἐξευρίσκειν ἐκ τῶν εἰρημένων συντιθε-
-Z/7/40/18	μένας. ὥστ' ἐπειδὴ τοῦτο βουληθεὶς ἕκαστος ἑαυτῷ  
-Z/7/41/1	δυνατός ἐστιν ἐκπορίζεσθαι, καιρὸς ἂν εἴη μοι καὶ τοῦ-
-Z/7/41/2	τον τὸν λόγον ἐνταυθοῖ καταπαύσαντι περὶ τῆς τῶν 
-Z/7/41/3	συμπτωμάτων διαφορᾶς ἐφεξῆς διελθεῖν.  