
[0057]  [027]  []  []

-Z/4/767/t1	{ΓΑΛΗΝΟΥ ΟΤΙ ΤΑΙΣ ΤΟΥ ΣΩΜΑΤΟΣ ΚΡΑΣΕΣΙΝ ΑΙ ΤΗΣ 
-Z/4/767/t2	      ΨΥΧΗΣ ΔΥΝΑΜΕΙΣ ΕΠΟΝΤΑΙ.} 
-Z/4/767/1	  Ταῖς τοῦ σώματος κράσεσιν ἕπεσθαι τὰς 
-Z/4/767/2	δυνάμεις τῆς ψυχῆς οὐχ ἅπαξ ἢ δὶς ἀλλὰ πάνυ πολ-
-Z/4/767/3	λάκις οὐδ' ἐπ' ἐμαυτοῦ μόνου βασανίσας τε καὶ πολυ-
-Z/4/767/4	ειδῶς ἐρευνήσας ἀλλ' ἀπ' ἀρχῆς μὲν ἅμα τοῖς διδα-
-Z/4/767/5	σκάλοις, ὕστερον δὲ σὺν τοῖς ἀρίστοις φιλοσόφοις 
-Z/4/767/6	ἀληθῆ τε διὰ παντὸς εὗρον τὸν λόγον ὠφέλιμόν τε 
-Z/4/767/7	τοῖς κοσμῆσαι τὰς ἑαυτῶν ἐθέλουσι ψυχάς, ἐπειδήπερ 
-Z/4/768/1	[γάρ], ὡς διῆλθον ἐν τῇ περὶ τῶν ἐθῶν ‖ πραγματείᾳ, 
-Z/4/768/2	[καὶ] διὰ τῶν ἐδεσμάτων τε καὶ πομάτων ἔτι τε τῶν 
-Z/4/768/3	ὁσημέραι πραττομένων εὐκρασίαν ἐργαζόμεθα κἀκ ταύτης 
-Z/4/768/4	εἰς ἀρετὴν τῇ ψυχῇ συντελέσομεν, ὡς οἱ περὶ Πυθα-
-Z/4/768/5	γόραν τε καὶ Πλάτωνα καί τινες ἄλλοι τῶν παλαιῶν 
-Z/4/768/6	ἱστοροῦνται πράξαντες. 
-Z/4/768/7	  Ἀρχὴ δὲ παντὸς τοῦ μέλλοντος εἰρήσε-
-Z/4/768/8	σθαι λόγου γνῶσις τῆς διαφορᾶς τῶν ἐν τοῖς μικροῖς 
[0057]  [027]  []  []

-Z/4/768/9	παιδίοις φαινομένων ἔργων τε καὶ παθῶν τῆς ψυχῆς, 
-Z/4/768/10	ἐξ ὧν αἱ δυνάμεις αὐτῆς κατάδηλοι γίγνονται. τινὰ 
-Z/4/768/11	μὲν γὰρ αὐτῶν φαίνονται δειλότατα καὶ καταπληκτι- 
-Z/4/768/12	κώτατα ... καὶ τινὰ μὲν ἄπληστα καὶ λίχνα, τινὰ δ' 
-Z/4/768/13	ἐναντίως διακείμενα, καὶ τινὰ μὲν ἀναίσχυντα, τινὰ 
-Z/4/768/14	δ' αἰσχυντηρά ... καὶ πολλὰς ἑτέρας ἔχοντα τοιαύτας 
-Z/4/768/15	διαφοράς, ἃς ἁπάσας ἐν ἑτέροις διῆλθον. ἐνταῦθα δ' 
-Z/4/768/16	ἀρκεῖ παραδείγματος ἕνεκα τῶν τριῶν αὐτῆς εἰδῶν τε 
-Z/4/768/17	καὶ μερῶν ἐνδεδεῖχθαι τὰς δυνάμεις ἐναντίας ὑπαρ-
-Z/4/768/18	χούσας φύσει τοῖς βρέφεσιν. ἐκ τούτου γὰρ ἐνέσται 
-Z/4/768/19	συλλογίζεσθαι μὴ τὴν αὐτὴν ἅπασιν εἶναι φύσιν τῆς ‖ 
-Z/4/769/1	ψυχῆς [εὔδηλον δ' ὅτι τὸ τῆς φύσεως ὄνομα κατὰ τοὺς 
-Z/4/769/2	τοιούτους λόγους ταὐτὸν σημαίνει τῷ τῆς οὐσίας]· εἴπερ 
-Z/4/769/3	γὰρ ἦν ἀπαράλλακτος αὐτῶν ἡ οὐσία τῆς ψυχῆς, ἐν-
-Z/4/769/4	ήργουν τ' ἂν τὰς αὐτὰς ἐνεργείας ἔπασχόν τ' ἂν ἀπὸ 
-Z/4/769/5	τῶν αὐτῶν αἰτιῶν ταὐτὰ πάθη. δῆλον οὖν, ὅτι δια-
-Z/4/769/6	φέρουσιν ἀλλήλων οἱ παῖδες εἰς τοσοῦτον ταῖς τῶν 
-Z/4/769/7	ψυχῶν οὐσίαις, εἰς ὅσον καὶ ταῖς ἐνεργείαις τε καὶ 
-Z/4/769/8	τοῖς παθήμασιν αὐτῶν· εἰ δὲ τοῦτο, καὶ ταῖς δυνάμεσι. 
-Z/4/769/9	συγκεχυμένοι δ' εἰσὶν εὐθὺς ἐν τούτῳ πολλοὶ τῶν 
-Z/4/769/10	φιλοσόφων ἀδιάρθρωτον ἔννοιαν ἔχοντες τῆς δυνά-
-Z/4/769/11	μεως· ὡς γὰρ ἐνοικοῦντός τινος πράγματος ταῖς οὐσίαις, 
-Z/4/769/12	ὡς ἡμεῖς ταῖς οἰκίαις, οὕτω μοι δοκοῦσι περὶ τῶν 
-Z/4/769/13	δυνάμεων φαντάζεσθαι μὴ γιγνώσκοντες, ὅτι τῶν γιγνο-
-Z/4/769/14	μένων ἑκάστου ποιητική 〈τίς〉 ἐστιν αἰτία νοουμένη 
-Z/4/769/15	κατὰ τὸ πρός τι καὶ ταύτης τῆς αἰτίας ὡς μὲν πράγ-
-Z/4/769/16	ματος τοιοῦδέ τινος ἰδίᾳ καὶ καθ' ἑαυτὸ κατηγορία 
-Z/4/769/17	τίς ἐστιν, ἐν δὲ τῇ πρὸς 〈τὸ γιγνόμενον ἀφ' ἑαυτῆς  
-Z/4/769/18	σχέσει δύναμίς ἐσ〉τι 〈τοῦ〉 γιγνομένου καὶ διὰ τοῦτο 
-Z/4/769/19	τοσαύτας δυνάμεις ἔχειν τὴν οὐσίαν φαμέν, ὅσας ἐν-
-Z/4/769/20	εργείας, οἷον τὴν ἀλόην καθαρτικήν τε δύναμιν ἔχειν ‖ 
-Z/4/770/1	καὶ τονωτικὴν στομάχου καὶ τραυμάτων ἐναίμων κολ-
-Z/4/770/2	λητικὴν 〈καὶ〉 ἰσοπέδων ἑλκῶν ἐπουλωτικὴν 〈καὶ〉 ὑγρό-
-Z/4/770/3	τητος βλεφάρων ξηραντικήν, οὐ δήπου τῶν εἰρημένων 
-Z/4/770/4	ἔργων ἕκαστον ἄλλου τινὸς ποιοῦντος παρ' αὐτὴν τὴν 
-Z/4/770/5	ἀλόην. αὕτη γάρ ἐστιν ἡ ταῦτα δρῶσα καὶ διὰ τὸ 
-Z/4/770/6	δύνασθαι ποιεῖν αὐτὰ τοσαύτας ἐλέχθη δυνάμεις ἔχειν, 
-Z/4/770/7	ὅσα τὰ ἔργα. λέγομεν οὖν τὴν ἀλόην καθαίρειν δύνα-
-Z/4/770/8	σθαι καὶ ῥωννύναι τὸν στόμαχον καὶ κολλᾶν τραύ-
-Z/4/770/9	ματα καὶ ἕλκη συνουλοῦν καὶ ὀφθαλμοὺς ὑγροὺς 
-Z/4/770/10	ξηραίνειν, ὡς οὐδὲν διαφέρον ἢ καθαίρειν δύνασθαι 
-Z/4/770/11	φάναι τὴν ἀλόην ἢ δύναμιν ἔχειν καθαρτικήν [οὕτω 
-Z/4/770/12	δὲ καὶ τὸ ξηραίνειν ὑγροὺς ὀφθαλμοὺς δύνασθαι ταὐτὸν 
-Z/4/770/13	σημαίνει τῷ δύναμιν ἔχειν ὀφθαλμῶν ξηραντικήν]. κατὰ 
-Z/4/770/14	δὲ τὸν αὐτὸν τρόπον, ὅταν εἴπωμεν ‘ἡ ἐν ἐγκεφάλῳ 
-Z/4/770/15	καθιδρυμένη λογιστικὴ ψυχὴ δύναται μὲν αἰσθάνε-
-Z/4/770/16	σθαι διὰ τῶν αἰσθητηρίων, δύναται δὲ καὶ μεμνῆσθαι 
-Z/4/770/17	[διὰ] τῶν αἰσθητῶν αὐτὴ καθ' ἑαυτὴν ἀκολουθίαν τε 
-Z/4/770/18	καὶ μάχην ἐν τοῖς πράγμασιν ὁρᾶν ἀνάλυσίν τε καὶ 
-Z/4/770/19	σύνθεσιν,’ οὐκ ἄλλο τι δηλοῦμεν ἢ εἰ περιλαβόντες 
-Z/4/771/1	εἴποιμεν ‘ἡ λογιστικὴ ψυχὴ δυνάμεις ‖ ἔχει πλείους, 
-Z/4/771/2	αἴσθησιν καὶ μνήμην καὶ σύνεσιν ἑκάστην 〈τε〉 τῶν 
-Z/4/771/3	ἄλλων.’ ἐπεὶ δ' οὐ μόνον αἰσθάνεσθαι δύνασθαί 
-Z/4/771/4	φαμεν αὐτὴν ἀλλὰ καὶ κατ' εἶδος ὁρᾶν ἀκούειν ὀσμᾶ- 
-Z/4/771/5	σθαι γεύεσθαι ἅπτεσθαι, πάλιν αὖ δυνάμεις αὐτὴν 
-Z/4/771/6	ἔχειν λέγομεν ὀπτικὴν ἀκουστικὴν ὀσφρητικὴν γευστι-
-Z/4/771/7	κὴν ἁπτικήν. οὕτω δὲ καὶ τὴν ἐπιθυμητικὴν αὐτῇ 
-Z/4/771/8	δύναμιν ὁ Πλάτων ὑπάρχειν ἔλεγεν, ἣν [τε] δὴ κοι-
-Z/4/771/9	νῶς ἐπιθυμητικήν, οὐκ ἰδίως ὀνομάζειν ἔθος αὐτῷ. 
-Z/4/771/10	πλείους μὲν γὰρ εἶναι 〈καὶ〉 ταύτης τῆς ψυχῆς ἐπι-
-Z/4/771/11	θυμίας φησί, πλείους δὲ καὶ τῆς θυμοειδοῦς, πολὺ δὲ 
-Z/4/771/12	πλείους καὶ ποικιλωτέρας τῆς τρίτης, ἣν δι' αὐτὸ 
-Z/4/771/13	τοῦτο κατ' ἐξοχὴν ὠνόμασεν ἐπιθυμητικὴν εἰωθότων 
-Z/4/771/14	οὕτως τῶν ἀνθρώπων ἐνίοτε τὰ πρωτεύοντα τῶν ἐν 
-Z/4/771/15	τῷ γένει τῷ τοῦ γένους ὅλου προσαγορεύειν ὀνόματι, 
-Z/4/771/16	καθάπερ ὅταν εἴπωσιν ὑπὸ μὲν τοῦ ποιητοῦ λελέχθαι 
-Z/4/771/17	τόδε τὸ ἔπος, ὑπὸ δὲ τῆς ποιητρίας τόδε· πάντες γὰρ 
-Z/4/771/18	ἀκούομεν Ὅμηρον 〈μὲν〉 λέγεσθαι ποιητήν, Σαπφὼ δὲ 
-Z/4/771/19	ποιήτριαν [οὕτω δὲ καὶ θῆρα λέγουσιν ἐξαιρέτως τὸν 
-Z/4/772/1	λέοντα καὶ ἄλλα τοιαῦτα κατ' ἐξοχὴν ὀνομάζουσιν]. ‖ ἐπι-
-Z/4/772/2	θυμητικὸν οὖν ἐστι κατὰ τὸ κοινὸν τῆς ἐπιθυμίας 
-Z/4/772/3	σημαινόμενον ἀληθείας μὲν καὶ ἐπιστήμης καὶ μαθη-
-Z/4/772/4	μάτων καὶ συνέσεως καὶ μνήμης καὶ συλλήβδην εἰπεῖν 
-Z/4/772/5	ἁπάντων τῶν καλῶν ἐκεῖνο τὸ μέρος τῆς ψυχῆς, ὃ 
-Z/4/772/6	καλεῖν εἰθίσμεθα λογιστικόν· ἐλευθερίας δὲ καὶ νίκης 
-Z/4/772/7	〈καὶ〉 τοῦ κρατεῖν καὶ ἄρχειν καὶ 〈τοῦ〉 δοξάζεσθαι 
-Z/4/772/8	καὶ [τοῦ] τιμᾶσθαι τὸ θυμοειδές· ἀφροδισίων δὲ καὶ  
-Z/4/772/9	τῆς ἐξ ἑκάστου τῶν ἐσθιομένων τε καὶ πινομένων 
-Z/4/772/10	ἀπολαύσεως τὸ κατ' ἐξοχὴν ὀνομαζόμενον ὑπὸ Πλά-
-Z/4/772/11	τωνος ἐπιθυμητικόν, οὔτε τῆς ἐπιθυμητικῆς ψυχῆς 
-Z/4/772/12	ὄρεξιν τῶν καλῶν ἔχειν δυναμένης οὔτε τῆς λογιστικῆς 
-Z/4/772/13	ἀφροδισίων ἢ βρωμάτων ἢ πομάτων ὥσπερ οὐδὲ νίκης 
-Z/4/772/14	ἢ ἀρχῆς ἢ δόξης ἢ τιμῆς, κατὰ δὲ τὸν αὐτὸν λόγον 
-Z/4/772/15	οὐδὲ τῆς θυμοειδοῦς ὧν ὀρέξεις εἶχεν ἥ τε λογιστικὴ 
-Z/4/772/16	καὶ ἡ ἐπιθυμητική. 
-Z/4/772/17	  Ὅτι μὲν οὖν τρία τῆς ψυχῆς ἐστιν εἴδη 
-Z/4/772/18	καὶ ὅτι ὁ Πλάτων βούλεται ταῦτα, δι' ἑτέρων ἐπι-
-Z/4/772/19	δέδεικται, καθάπερ γε καὶ ὅτι τὸ μὲν ἐν ἥπατι, τὸ 
-Z/4/772/20	δ' ἐν καρδίᾳ, τὸ δ' ἐν ἐγκεφάλῳ καθίδρυται· ὅτι δ' 
-Z/4/773/1	ἐκ τούτων τῶν εἰδῶν τε ‖ καὶ μερῶν τῆς ὅλης ψυχῆς 
-Z/4/773/2	τὸ λογιστικὸν ἀθάνατόν ἐστι, Πλάτων μὲν φαίνεται 
-Z/4/773/3	πεπεισμένος, ἐγὼ δ' οὔθ' ὡς ἔστιν οὔθ' ὡς οὐκ ἔστιν 
-Z/4/773/4	ἔχω διατείνεσθαι πρὸς αὐτόν. πρῶτον οὖν ἐπισκεψώ-
-Z/4/773/5	μεθα περὶ τῶν ἐν καρδίᾳ καὶ ἥπατι τῆς ψυχῆς εἰδῶν, 
-Z/4/773/6	ἃ κἀκείνῳ κἀμοὶ συνωμολόγηται φθείρεσθαι κατὰ τὸν 
-Z/4/773/7	θάνατον. ἔχοντος δ' ἰδίαν οὐσίαν ἑκατέρου τῶν σπλάγ-
-Z/4/773/8	χνων, ἥτις μέν ἐστιν ἀκριβῶς αὕτη, μηδέπω ζητῶμεν, 
-Z/4/773/9	ἀναμνησθῶμεν δὲ περὶ τῆς κοινῆς οὐσίας ἁπάντων 
-Z/4/773/10	σωμάτων, ὡς ἐκ δυοῖν ἀρχῶν ἡμῖν ἐδείχθη σύνθετος 
-Z/4/773/11	ὑπάρχειν, 〈ὕλης τε καὶ εἴδους〉, ὕλης 〈μὲν〉 ἀποίου 
-Z/4/773/12	κατ' ἐπίνοιαν, ἐχούσης δ' ἐν ἑαυτῇ ποιοτήτων τετ- 
-Z/4/773/13	τάρων κρᾶσιν, θερμότητος ψυχρότητος, ξηρότητος ὑγρό-
-Z/4/773/14	τητος. ἐκ τούτων καὶ χαλκὸς καὶ σίδηρος καὶ χρυσὸς 
-Z/4/773/15	ἥ τε σὰρξ νεῦρόν τε καὶ χόνδρος καὶ πιμελὴ καὶ πάνθ' 
-Z/4/773/16	ἁπλῶς τὰ πρωτόγονα μὲν ὑπὸ Πλάτωνος, ὁμοιομερῆ δ' 
-Z/4/773/17	ὑπ' Ἀριστοτέλους ὀνομαζόμενα γέγονεν. ὥσθ' ὅταν αὐτὸς 
-Z/4/773/18	οὗτος Ἀριστοτέλης εἶδος εἶναι τοῦ σώματος εἴπῃ τὴν 
-Z/4/773/19	ψυχήν, ἐρωτητέον αὐτὸν ἢ τούς γ' ἀπ' αὐτοῦ, πότερον 
-Z/4/774/1	τὴν μορφὴν εἶδος εἰρῆσθαι πρὸς ‖ αὐτοῦ νοήσωμεν, 
-Z/4/774/2	ὥσπερ ἐν τοῖς ὀργανικοῖς σώμασιν, ἢ τὴν ἑτέραν ἀρχὴν 
-Z/4/774/3	τῶν φυσικῶν σωμάτων σῶμα δημιουργοῦσαν, ὅπερ 
-Z/4/774/4	ὁμοιομερές τ' ἐστὶ καὶ ἁπλοῦν, ὡς πρὸς αἴσθησιν οὐκ 
-Z/4/774/5	ἔχον ὀργανικὴν σύνθεσιν. ἀποκρινοῦνται γὰρ ἐξ ἀνάγ-
-Z/4/774/6	κης τὴν ἑτέραν ἀρχὴν τῶν φυσικῶν σωμάτων, εἴ γε 
-Z/4/774/7	δὴ τούτων εἰσὶ πρώτως ἐνέργειαι (δέδεικται γὰρ τοῦθ' 
-Z/4/774/8	ἡμῖν ἑτέρωθι καὶ νῦν, ἂν δεήσῃ, πάλιν εἰρήσεται). 
-Z/4/774/9	καὶ μὴν εἴπερ ἐξ ὕλης τε καὶ εἴδους ἅπαντα συνέστηκε 
-Z/4/774/10	τὰ τοιαῦτα σώματα, δοκεῖ δ' αὐτῷ τῷ Ἀριστοτέλει 
-Z/4/774/11	τῶν τεττάρων ποιοτήτων ἐγγιγνομένων τῇ ὕλῃ τὸ 
-Z/4/774/12	φυσικὸν γίγνεσθαι σῶμα, τὴν ἐκ τούτων κρᾶσιν ἀναγ-
-Z/4/774/13	καῖον αὐτοῦ τίθεσθαι τὸ εἶδος, ὥστε πως καὶ ἡ τῆς 
-Z/4/774/14	ψυχῆς οὐσία κρᾶσίς τις ἔσται τῶν τεττάρων εἴτε ποιο-
-Z/4/774/15	τήτων ἐθέλεις λέγειν, θερμότητός τε καὶ ψυχρότητος 
-Z/4/774/16	ξηρότητός τε καὶ ὑγρότητος, εἴτε σωμάτων, θερμοῦ 
-Z/4/774/17	καὶ ψυχροῦ ξηροῦ τε καὶ ὑγροῦ [τῇ δὲ τῆς ψυχῆς 
-Z/4/774/18	οὐσίᾳ τὰς δυνάμεις αὐτῆς δεικνύναι ἑπομένας, εἴ γε καὶ 
-Z/4/774/19	τὰς ἐνεργείας]. εἰ μὲν οὖν τὸ λογιζόμενον εἶδος τῆς  
-Z/4/775/1	ψυχῆς ἐστι, θνητὸν ἔσται· 〈καὶ γὰρ〉 καὶ αὐτὸ ‖ κρᾶσίς 
-Z/4/775/2	τις ἐγκεφάλου [καὶ πάνθ' οὕτως τὰ τῆς ψυχῆς εἴδη τε 
-Z/4/775/3	καὶ μέρη τὰς δυνάμεις ἑπομένας ἕξει τῇ κράσει· τουτέστιν 
-Z/4/775/4	αὐτὴ οὖν ἡ τῆς ψυχῆς οὐσία]· εἰ δ' ἀθάνατον ἔσται, ὡς 
[0057]  [027]  []  []

-Z/4/775/5	ὁ Πλάτων βούλεται, διὰ τί χωρίζεται ψυχθέντος σφο-
-Z/4/775/6	δρῶς ἢ ὑπερθερμανθέντος ἢ ὑπερξηρανθέντος ἢ ὑπερ-
-Z/4/775/7	υγρανθέντος τοῦ ἐγκεφάλου, καλῶς ἂν ἐπεποιήκει 
-Z/4/775/8	γράψας αὐτὸς ὥσπερ καὶ τἆλλα τὰ κατὰ ταὐτὸν ἔγραψε. 
-Z/4/775/9	γίγνεται γὰρ ὁ θάνατος κατὰ Πλάτωνα χωριζομένης 
-Z/4/775/10	τῆς ψυχῆς ἀπὸ τοῦ σώματος. διὰ τί δ' αὐτὴν αἵματος 
-Z/4/775/11	κένωσις χωρίζει πολλὴ καὶ κώνειον ποθὲν καὶ πυρετὸς 
-Z/4/775/12	διακαής, εἰ μὲν [ὁ Πλάτων] αὐτὸς ἔζη, παρ' ἐκείνου 
-Z/4/775/13	πάντως ἂν ἠξίωσα μαθεῖν. ἐπεὶ δ' οὔτ' ἐκεῖνος ἔστιν 
-Z/4/775/14	ἔτι καὶ τῶν Πλατωνικῶν διδασκάλων οὐδεὶς οὐδεμίαν 
-Z/4/775/15	αἰτίαν ἐδίδαξέ με, δι' ἣν ὑφ' ὧν εἶπον ἡ ψυχὴ τοῦ 
-Z/4/775/16	σώματος ἀναγκάζεται χωρίζεσθαι, τολμῶ λέγειν αὐτός, 
-Z/4/775/17	ὡς οὐ πᾶν εἶδος σώματος ἐπιτήδειόν ἐστιν ὑποδέξα-
-Z/4/775/18	σθαι τὴν λογιστικὴν ψυχήν. ἀκόλουθον γὰρ ὁρῶ 
-Z/4/776/1	τοῦτο τῷ περὶ ψυχῆς δόγματι τοῦ Πλά‖τωνος, ἀπό-
-Z/4/776/2	δειξιν δ' οὐδεμίαν ἔχω λέγειν αὐτοῦ διὰ τὸ μὴ γιγνώ-
-Z/4/776/3	σκειν με τὴν οὐσίαν τῆς ψυχῆς ὁποία τίς ἐστιν, ἐκ 
-Z/4/776/4	τοῦ γένους τῶν ἀσωμάτων ὑποθεμένων ἡμῶν ὑπάρχειν 
-Z/4/776/5	αὐτήν. ἐν μὲν γὰρ σώμασί γε τὰς κράσεις ὁρῶ πάμ-
-Z/4/776/6	πολύ τε διαφερούσας ἀλλήλων καὶ παμπόλλας οὔσας· 
-Z/4/776/7	ἀσωμάτου δ' οὐσίας αὐτῆς καθ' ἑαυτὴν εἶναι δυνα- 
-Z/4/776/8	μένης, οὐκ οὔσης δὲ ποιότητος ἢ εἴδους σώματος οὐδεμίαν 
-Z/4/776/9	ἐπινοῶ διαφορὰν καίτοι πολλάκις ἐπισκεψάμενός τε 
-Z/4/776/10	καὶ ζητήσας ἐπιμελῶς, ἀλλ' οὐδὲ πῶς οὐδὲν οὖσα τοῦ 
-Z/4/776/11	σώματος εἰς ὅλον αὐτὸ δύναιτ' ἂν ἐκτείνεσθαι. τού-
-Z/4/776/12	των μὲν οὐδὲν οὐδ' ἄχρι φαντασίας ἐννοῆσαι δεδύ-
-Z/4/776/13	νημαι καίτοι προθυμηθεὶς χρόνῳ παμπόλλῳ· γιγνώσκω 
-Z/4/776/14	δ' ἐκεῖνο σαφῶς 〈καὶ〉 ἐναργῶς φαινόμενον, ὡς ἡ μὲν 
-Z/4/776/15	τοῦ αἵματος κένωσις καὶ ἡ τοῦ κωνείου πόσις κατα-
-Z/4/776/16	ψύχουσι τὸ σῶμα, πυρετὸς δὲ σφοδρὸς ὑπερθερμαί-
-Z/4/776/17	νει. καὶ πάλιν ἐρῶ ταὐτόν· διὰ τί ψυχόμενον 〈σφο-
-Z/4/776/18	δρῶς〉 ἢ ὑπερθερμαινόμενον τὸ σῶμα καταλείπει τελέως 
-Z/4/776/19	ἡ ψυχή; πολλὰ ζητήσας οὐχ εὗρον ὥσπερ γ' οὐδὲ διὰ 
-Z/4/777/1	τί χολῆς μὲν ξανθῆς ‖ ἐν ἐγκεφάλῳ πλεοναζούσης εἰς 
-Z/4/777/2	παραφροσύνην ἑλκόμεθα, διὰ τί δὲ τῆς μελαίνης εἰς 
-Z/4/777/3	μελαγχολίαν, διὰ τί δὲ τὸ φλέγμα καὶ ὅλως τὰ ψυκτικὰ 
-Z/4/777/4	παραίτια ληθάργων, ἐξ ὧν καὶ μνήμης καὶ συνέσεως 
-Z/4/777/5	βλάβαις ἁλισκόμεθα, καὶ μέντοι καὶ διὰ τί μωρίαν 
-Z/4/777/6	[αὐτὴν] ἐργάζεται κώνειον ποθέν, ᾧ καὶ τοὔνομα [ἔνθεν 
-Z/4/777/7	παρώνυμον] 〈ἀπὸ τοῦ πάθους, ὃ〉 πάσχον ὁρῶμεν ὑπ' 
-Z/4/777/8	αὐτοῦ τὸ σῶμα. λύπης δ' ἁπάσης καὶ δυσθυμίας 
-Z/4/777/9	κουφίζει σαφῶς οἶνος πινόμενος, ἑκάστης γὰρ ἡμέρας 
-Z/4/777/10	τούτου πειρώμεθα· καὶ Ζήνων, ὥς φασιν, ἔλεγεν, ὅτι 
-Z/4/777/11	καθάπερ οἱ πικροὶ θέρμοι βρεχόμενοι τῷ ὕδατι γίγνονται  
-Z/4/777/12	γλυκεῖς, οὕτω καὶ αὐτὸς ὑπ' οἴνου διατίθεσθαι. φασὶ 
-Z/4/777/13	δὲ καὶ τὴν οἰνοπίαν ῥίζαν ἔτι καὶ μᾶλλον ἐργάζεσθαι 
-Z/4/777/14	τοῦτο καὶ ταύτην εἶναι τὸ τῆς Αἰγυπτίας ξένης φάρ-
-Z/4/777/15	μακον, ὅ φησιν ὁ ποιητής· 
-Z/4/777/16	‘αὐτίκ' ἄρ' εἰς οἶνον βάλε φάρμακον, ἔνθεν ἔπινον, 
-Z/4/777/17	νηπενθές 〈τ'〉 ἄχολόν τε κακῶν ἐπίληθες ἁπάντων.’ 
-Z/4/777/18	ἡ μὲν οὖν οἰνοπία ῥίζα χαιρέτω· δεόμεθα γὰρ αὐτῆς 
-Z/4/778/1	οὐδὲν ‖ εἰς τὸν λόγον ὁρῶντες ὁσημέραι τὸν οἶνον 
-Z/4/778/2	ἐργαζόμενον ὅσαπερ οἱ ποιηταὶ λέγουσιν· 
-Z/4/778/3	‘οἶνός σε τείρει μελιηδής, ὅσ〈τε〉 καὶ ἄλλους 
-Z/4/778/4	βλάπτει, ὃς ἄν μιν χανδὸν ἕλῃ μηδ' αἴσιμα πίνῃ· 
-Z/4/778/5	οἶνος καὶ Κένταυρον, ἀγακλυτὸν Εὐρυτίωνα 
-Z/4/778/6	ἄας' ἐνὶ μεγάρῳ μεγαθύμου Πειριθόοιο 
-Z/4/778/7	ἐς Λαπίθας ἐλθόνθ'. ὃ δ' ἐπεὶ φρένας ἄασεν οἴνῳ, 
-Z/4/778/8	μαινόμενος κάκ' ἔρεξε δόμον κάτα Πειριθόοιο.’ 
-Z/4/778/9	καὶ ἀλλαχόθι περὶ αὐτοῦ φησιν 
-Z/4/778/10	‘〈ἠλεός〉, ὅστ' ἐφέηκε πολύφρονά περ μάλ' ἀεῖσαι 
-Z/4/778/11	καί θ' ἁπαλὸν γελάσαι καί τ' ὀρχήσασθαι ἀνῆκεν 
-Z/4/778/12	καί τι ἔπος προέηκεν, ὅπερ τ' ἄρρητον ἄμεινον.’ 
-Z/4/778/13	οὕτω δὲ καὶ Θεόγνις ἔλεγεν 
-Z/4/778/14	‘οἶνος πινόμενος πουλὺς κακόν· εἰ δέ τις αὐτὸν 
-Z/4/778/15	πίνει ἐπισταμένως, οὐ κακὸν ἀλλ' ἀγαθόν.’  
-Z/4/778/16	ὄντως γάρ, εἰ συμμέτρως ποθείη, καὶ πέψει καὶ ἀνα-
-Z/4/778/17	δόσει καὶ αἱματώσει καὶ θρέψει μεγάλα συντελεῖ μετὰ 
-Z/4/779/1	τοῦ καὶ τὴν ψυχὴν ἡμῶν ἡμερωτέραν ‖ 〈θ'〉 ἅμα καὶ 
-Z/4/779/2	θαρσαλεωτέραν ἐργάζεσθαι διὰ μέσης δηλονότι τῆς 
-Z/4/779/3	κατὰ τὸ σῶμα κράσεως, ἥντινα πάλιν [αὐτὴν] ἐργάζεται 
-Z/4/779/4	διὰ μέσων τῶν χυμῶν. οὐ μόνον δ' ὡς ἔφην 〈ἡ〉 
-Z/4/779/5	κρᾶσις τοῦ σώματος ὑπαλλάττει [καὶ] τὰς ἐνεργείας 
-Z/4/779/6	τῆς ψυχῆς ἀλλὰ καὶ χωρίζειν αὐτὴν ἀπὸ τοῦ σώματος 
-Z/4/779/7	δύναται. τί γὰρ ἂν ἄλλο τις εἴποι θεώμενος τὰ 
-Z/4/779/8	ψύχοντά τε καὶ ὑπερθερμαίνοντα φάρμακα παραχρῆμα 
-Z/4/779/9	τὸν προσενεγκάμενον ἀναιροῦντα; τοῦ γένους δ' εἰσὶ 
-Z/4/779/10	τούτου καὶ οἱ τῶν θηρίων ἰοί. τοὺς δηχθέντας γοῦν 
-Z/4/779/11	ὑπὸ τῆς ἀσπίδος ὁρῶμεν ἀποθνήσκοντας αὐτίκα παρα-
-Z/4/779/12	πλήσιον τοῖς 〈ἀποθνήσκουσιν〉 ὑπὸ τῆς κωνείου πό-
-Z/4/779/13	σεως, ὡς καὶ τοῦ ταύτης ἰοῦ ψύχοντος. ἀναγκαῖον 
-Z/4/779/14	οὖν ἔσται καὶ τοῖς ἰδίαν οὐσίαν ἔχειν ὑποθεμένοις τὴν 
-Z/4/779/15	ψυχὴν ὁμολογῆσαι δουλεύειν αὐτὴν ταῖς τοῦ σώματος 
-Z/4/779/16	κράσεσιν, εἴ γε καὶ χωρίζειν ἐξουσίαν ἔχουσι καὶ 
-Z/4/779/17	παραφρονεῖν ἀναγκάζουσι καὶ μνήμην καὶ σύνεσιν 
-Z/4/779/18	ἀφαιροῦνται καὶ λυπηροτέραν καὶ ἀτολμοτέραν καὶ 
-Z/4/779/19	ἀθυμοτέραν ἐργάζονται, καθάπερ ἐν ταῖς μελαγχολίαις  
-Z/4/779/20	φαίνεται, καὶ τούτων ἔχειν τἀναντία τὸν πίνοντα τὸν 
-Z/4/779/21	οἶνον συμμέτρως. ‖ 
-Z/4/780/1	  Ἆρ' οὖν ὑπὸ μὲν τῆς κατὰ τὸ θερμόν 
-Z/4/780/2	τε καὶ ψυχρὸν κράσεως ὑπαλλάττεσθαι πεφύκασιν αἱ 
-Z/4/780/3	δυνάμεις τῆς ψυχῆς, ὑπὸ δὲ τῆς κατὰ τὸ ξηρόν τε 
-Z/4/780/4	καὶ ὑγρὸν οὐδὲν πάσχειν; καὶ μὴν καὶ τούτου πολλὰ 
-Z/4/780/5	τεκμήρια κατά τε τὰ φάρμακα καὶ τὴν ὁσημέραι δίαιταν 
-Z/4/780/6	ἔχομεν, ἃ τάχ' ἂν ἐφεξῆς εἴποιμι ξύμπαντα πρότερον 
-Z/4/780/7	ἀναμνήσας ὃν ὁ Πλάτων ἔγραψε λόγον, ὑπὸ τῆς τοῦ 
-Z/4/780/8	σώματος ὑγρότητος εἰς λήθην ἔρχεσθαι τὴν ψυχὴν ὧν 
-Z/4/780/9	πρότερον ἠπίστατο πρὶν ἐνδεθῆναι τῷ σώματι. λέγει 
-Z/4/780/10	γὰρ ὧδέ πως αὐτοῖς ῥήμασιν ἐν Τιμαίῳ κατ' ἐκεῖνο 
-Z/4/780/11	τὸ χωρίον τοῦ συγγράμματος, ἔνθα φησὶ τοὺς θεοὺς 
-Z/4/780/12	δημιουργῆσαι τὸν ἄνθρωπον ἐνδοῦντας τὴν ἀθάνατον 
-Z/4/780/13	ψυχὴν ‘εἰς ἐπίρρυτον σῶμα καὶ ἀπόρρυτον’ εὔδηλον 
-Z/4/780/14	ὅτι τὴν ὑγρότητα τῆς τῶν βρεφῶν οὐσίας αἰνιττό-
-Z/4/780/15	μενος. ἐφεξῆς γοῦν τούτοις τάδε φησίν· ‘αἱ δ' εἰς 
-Z/4/780/16	ποταμὸν ἐνδεθεῖσαι πολὺν οὔτ' ἐκράτουν οὔτ' ἐκρα-
-Z/4/780/17	τοῦντο, βίᾳ δ' ἐφέροντό τε καὶ ἔφερον’ καὶ μετ' ὀλίγα 
-Z/4/780/18	πάλιν ‘πολλοῦ γὰρ ὄντος τοῦ κατακλύζοντος καὶ ἀπορ-
-Z/4/781/1	ρέοντος κύματος, ὃ τὴν τροφὴν παρεῖχεν, ‖ ἔτι μείζονα 
-Z/4/781/2	θόρυβον ἀπειργάζετο τὰ τῶν προσπιπτόντων παθήματα 
-Z/4/781/3	ἑκάστοις.’ καὶ μέντοι καὶ διελθὼν αὐτὰ πάλιν ἐφεξῆς  
-Z/4/781/4	φησι· ‘διὰ δὴ ταῦτα πάντα τὰ πάθη κατ' ἀρχὰς ἄνους 
-Z/4/781/5	ἡ ψυχὴ γίγνεται τὸ πρῶτον, ὅταν εἰς σῶμα ἐνδεθῇ 
-Z/4/781/6	θνητόν· ὅταν δὲ τὸ τῆς αὐξήσεως καὶ τροφῆς ἔλαττον 
-Z/4/781/7	ἐπίῃ ῥεῦμα, πάλιν 〈δ' αἱ〉 περίοδοι λαμβανόμεναι 
-Z/4/781/8	γαλήνης τὴν ἑαυτῶν ὁδὸν ἴωσι καὶ καθιστῶνται μᾶλλον 
-Z/4/781/9	ἐπιόντος τοῦ χρόνου, τότε ἤδη πρὸς τὸ φύσει ἰόντων 
-Z/4/781/10	σχῆμα ἑκάστων τῶν κύκλων αἱ περιφοραὶ κατευθυνό-
-Z/4/781/11	μεναι τό τε θάτερον καὶ τὸ ταὐτὸν προσαγορεύουσαι 
-Z/4/781/12	κατ' ὀρθὸν ἔμφρονα τὸν ἔχοντα αὐτὰς γιγνόμενον 
-Z/4/781/13	ἀποτελοῦσιν.’ ‘ὅταν’ φησίν ‘τὸ τῆς αὐξήσεως καὶ τροφῆς 
-Z/4/781/14	ἔλαττον ἐπίῃ ῥεῦμα’ τὴν ὑγρότητα δηλονότι λέγων 
-Z/4/781/15	τὴν ἔμπροσθεν [ὑπ' αὐτοῦ] εἰρημένην τῆς κατὰ ψυχὴν 
-Z/4/781/16	ἀνοίας αἰτίαν γιγνομένην, ὡς τῆς μὲν ξηρότητος εἰς 
-Z/4/781/17	σύνεσιν, τῆς δ' ὑγρότητος εἰς ἄνοιαν ἀγούσης τὴν 
-Z/4/781/18	ψυχήν. ἀλλ' εἴπερ ὑγρότης μὲν ἄνοιαν ἐργάζεται, 
-Z/4/781/19	ξηρότης δὲ σύνεσιν, ἡ μὲν ἄκρα ξηρότης ἄκραν ἐργά-
-Z/4/781/20	ζεται σύνεσιν, ἡ δ' ἐπίμικτος ὑγρότητι τοσοῦτον ἀφαι-
-Z/4/781/21	ρήσει τῆς τελείας συνέσεως, ὅσον ἐκοινώνησεν ὑγρό-
-Z/4/782/1	τητος. ‖ τίνος οὖν θνητοῦ ζῴου τοιοῦτον σῶμα, ὥστ' 
-Z/4/782/2	ἄμοιρον 〈ὑπάρχειν〉 ὑγρότητος, ὥσπερ τὰ τῶν ἄστρων; 
-Z/4/782/3	οὐδενὸς οὐδ' ἐγγύς. ὥστ' οὐδὲ συνέσεως ἄκρας [ἐγγύς  
-Z/4/782/4	ἐστί] τι σῶμα θνητοῦ ζῴου, πάντα δ' ὥσπερ ὑγρότητος 
-Z/4/782/5	οὕτω καὶ ἀνοίας μετέχει. ὁπότ' οὖν τὸ λογιστικὸν τῆς 
-Z/4/782/6	ψυχῆς μονοειδῆ 〈τὴν〉 οὐσίαν ἔχον τῇ τοῦ σώματος 
-Z/4/782/7	κράσει συμμεταβάλλεται, τί χρὴ νομίσαι πάσχειν τὸ 
[0057]  [027]  []  []

-Z/4/782/8	θνητὸν εἶδος αὐτῆς; ἢ δῆλον ὅτι πάντη δουλεύει τῷ 
-Z/4/782/9	σώματι; ἄμεινον δὲ φάναι μὴ δουλεύειν ἀλλ' αὐτὸ 
-Z/4/782/10	δὴ τοῦτ' εἶναι τὸ θνητὸν τῆς ψυχῆς, τὴν κρᾶσιν τοῦ 
-Z/4/782/11	σώματος [ἐδείχθη γὰρ ἔμπροσθεν ἡ θνητὴ ψυχὴ κρᾶσις 
-Z/4/782/12	οὖσα τοῦ σώματος]. ἡ μὲν οὖν τῆς καρδίας κρᾶσις τὸ 
-Z/4/782/13	θυμοειδὲς εἶδός ἐστι τῆς ψυχῆς, ἡ δὲ τοῦ ἥπατος τὸ 
-Z/4/782/14	καλούμενον ὑπὸ Πλάτωνος μὲν ἐπιθυμητικόν, θρεπτι-
-Z/4/782/15	κὸν δὲ καὶ φυτικὸν 〈ὑπ' Ἀριστοτέλους. Ἀνδρόνικον 
-Z/4/782/16	δὲ τὸν Περιπατητικόν〉, ὅτι μὲν ὅλως ἐτόλμησεν ἀπο-
-Z/4/782/17	φήνασθαι τὴν οὐσίαν τῆς ψυχῆς 〈κρᾶσιν ἢ δύναμιν 
-Z/4/782/18	εἶναι τοῦ σώματος〉 ὡς ἐλεύθερος ἀνὴρ ἄνευ τοῦ 
-Z/4/782/19	περιπλέκειν ἀσαφῶς, ἐπαινῶ τε πάνυ καὶ ἀποδέχομαι 
-Z/4/782/20	τὴν προαίρεσιν τἀνδρός (εὑρίσκω γὰρ αὐτὸν καὶ κατ' 
-Z/4/783/1	ἄλλα πολλὰ τοιοῦτον)· ‖ ὅτι δ' ἤτοι κρᾶσιν εἶναί φησιν 
-Z/4/783/2	ἢ δύναμιν ἑπομένην τῇ κράσει, μέμφομαι τῇ προσθέσει 
-Z/4/783/3	τῆς δυνάμεως. εἰ γὰρ ἡ ψυχὴ πολλὰς ἔχει δυνάμεις 
-Z/4/783/4	οὐσία τις οὖσα καὶ τοῦτ' ὀρθῶς Ἀριστοτέλει λέλεκται 
-Z/4/783/5	καὶ τούτῳ διώρισται καλῶς ἡ ὁμωνυμία—λεγομένης 
-Z/4/783/6	γὰρ οὐσίας καὶ τῆς ὕλης καὶ τοῦ εἴδους καὶ τοῦ  
-Z/4/783/7	συναμφοτέρου τὴν κατὰ τὸ εἶδος οὐσίαν ἀπεφήνατο 
-Z/4/783/8	ψυχὴν ὑπάρχειν—, οὐκ ἐγχωρεῖ 〈λέγειν〉 ἄλλο τι 
-Z/4/783/9	παρὰ τὴν κρᾶσιν, ὡς ὀλίγον ἔμπροσθεν ἐδείκνυτο. 
-Z/4/783/10	ἐν ταὐτῷ δὲ γένει τῆς οὐσίας καὶ ἡ τῶν Στωϊκῶν 
-Z/4/783/11	περιέχεται δόξα. πνεῦμα μὲν γάρ τι τὴν ψυχὴν εἶναι 
-Z/4/783/12	βούλονται καθάπερ καὶ τὴν φύσιν, ἀλλ' ὑγρότερον 
-Z/4/783/13	μὲν καὶ ψυχρότερον τὸ τῆς φύσεως, ξηρότερον δὲ καὶ 
-Z/4/783/14	θερμότερον τὸ τῆς ψυχῆς. ὥστε καὶ τοῦθ' ὕλη μέν 
-Z/4/783/15	τις οἰκεία τῆς ψυχῆς ἐστι τὸ πνεῦμα, τὸ δὲ τῆς ὕλης 
-Z/4/783/16	εἶδος ἡ ποιὰ κρᾶσις ἐν συμμετρίᾳ γιγνομένη τῆς ἀερώ-
-Z/4/783/17	δους τε καὶ πυρώδους οὐσίας· οὔτε γὰρ ἀέρα μόνον 
-Z/4/783/18	οἷόν τε φάναι τὴν ψυχὴν οὔτε πῦρ, ὅτι μήτε ψυχρὸν 
-Z/4/784/1	ἄκρως ἐγχωρεῖ γίγνεσθαι ζῴου σῶμα ‖ μήτ' ἄκρως 
-Z/4/784/2	θερμὸν ἀλλὰ μηδ' ἐπικρατούμενον ὑπὸ θατέρου κατὰ 
-Z/4/784/3	μεγάλην ὑπεροχήν, ὅπου γε, κἂν βραχεῖ πλεῖον γένηται 
-Z/4/784/4	τοῦ συμμέτρου, πυρέττει μὲν τὸ ζῷον ἐν ταῖς τοῦ 
-Z/4/784/5	πυρὸς ἀμέτροις ὑπεροχαῖς, καταψύχεται δὲ καὶ πελιδ-
-Z/4/784/6	νοῦται καὶ δυσαίσθητον ἢ παντελῶς ἀναίσθητον γίγνε-
-Z/4/784/7	ται κατὰ τὰς τοῦ ἀέρος ἐπικρατήσεις· οὗτος γὰρ αὐτός, 
-Z/4/784/8	ὅσον μὲν ἐφ' ἑαυτῷ, ψυχρός ἐστιν, ἐκ δὲ τῆς πρὸς τὸ 
-Z/4/784/9	πυρῶδες στοιχεῖον ἐπιμιξίας εὔκρατος γίγνεται. δῆλον 
-Z/4/784/10	οὖν ἤδη σοι γέγονεν, ὡς ἡ τῆς ψυχῆς οὐσία κατὰ 
-Z/4/784/11	ποιὰν κρᾶσιν ἀέρος τε καὶ πυρὸς γίγνεται κατὰ τοὺς 
-Z/4/784/12	Στωϊκούς· καὶ συνετὸς μὲν ὁ Χρύσιππος ἀπείργασται 
-Z/4/784/13	διὰ τὴν τούτων εὔκρατον μῖξιν, οἱ δ' Ἱπποκράτους 
-Z/4/784/14	υἱεῖς 〈ὑώδεις〉, οὓς ἐπὶ μωρίᾳ σκώπτουσιν οἱ κωμικοί,  
-Z/4/784/15	διὰ τὴν ἄμετρον θέρμην. ἴσως οὖν τις ἐρεῖ μήτε 
-Z/4/784/16	Χρύσιππον ἐπαινεῖσθαι δεῖν ἐπὶ συνέσει μήτ' ἐκείνους 
-Z/4/784/17	ἐπὶ μωρίᾳ ψέγεσθαι μήτ' αὖ πάλιν ἐπὶ τῷ τῆς ψυχῆς 
-Z/4/784/18	ἐπιθυμητικῷ τοὺς ἐγκρατεῖς μὲν ἐπαινεῖσθαι, τοὺς δ' 
-Z/4/784/19	ἀκολάστους ψέγεσθαι, παραπλησίως δὲ καὶ εἰς τὰ τοῦ 
-Z/4/784/20	θυμοειδοῦς ἔργα καὶ πάθη μήτε τοὺς εὐτόλμους ἐπαι-
-Z/4/784/21	νεῖσθαι [χρὴ] μήτε τοὺς ἀτόλμους ψέγεσθαι. 
-Z/4/784/22	  Περὶ μὲν οὖν τούτων ὀλίγον ὕστερον 
-Z/4/785/1	ἐπισκεψόμεθα· ‖ νυνὶ δ' οἷς ἐξ ἀρχῆς προὐθέμην, προσ-
-Z/4/785/2	θήσω τὰ λείποντα τοσοῦτον ἔτι πάλιν ἐπειπών, ὡς 
-Z/4/785/3	οὐχ οἷόν τ' ἐστὶ πάντα δεικνύειν ἐν ἅπασι καὶ ὡς 
-Z/4/785/4	δυοῖν οὐσῶν αἱρέσεων ἐν φιλοσοφίᾳ [κατὰ τὴν πρώτην 
-Z/4/785/5	τομήν]—ἔνιοι μὲν γὰρ ἡνῶσθαι τὴν κατὰ τὸν κόσμον 
-Z/4/785/6	οὐσίαν ἅπασαν, ἔνιοι δὲ διῃρῆσθαί φασι κενοῦ περι-
-Z/4/785/7	πλοκῇ—τὴν δευτέραν αἵρεσιν ἐφωράσαμεν οὐκ ἀληθῆ 
-Z/4/785/8	δι' ἐκείνων τῶν ἐλέγχων, οὓς ἐν τῷ 〈περὶ〉 τῶν καθ' 
-Z/4/785/9	Ἱπποκράτην στοιχείων ἐγράψαμεν. πρὸς δὲ τὸν παρόντα 
-Z/4/785/10	λόγον ὑπόθεσιν λαβόντες 〈τὸ〉 ἀλλοιοῦσθαί τε τὴν 
-Z/4/785/11	οὐσίαν ἡμῶν καὶ τὴν κρᾶσιν αὐτῆς ἐργάζεσθαι τὸ φυ-
-Z/4/785/12	σικὸν σῶμα ἐν ὁμοιομερεῖ, τὴν τῆς ψυχῆς οὐσίαν ἐδεί-
-Z/4/785/13	ξαμεν κατὰ τὴν κρᾶσιν συνισταμένην, ἐάν γε μή τις 
-Z/4/785/14	αὐτὴν ὑπόθηται, καθάπερ ὁ Πλάτων, ἀσώματον ὑπάρ-
-Z/4/785/15	χειν καὶ ἄνευ τοῦ σώματος εἶναι δυναμένην. ὑποθε-
-Z/4/785/16	μένοις δὲ τοῦτο τὸ ὑπὸ τῆς τοῦ σώματος κράσεως 
-Z/4/785/17	ἐνεργεῖν κωλύεσθαι τὰς οἰκείας ἐνεργείας ἱκανῶς μὲν  
-Z/4/785/18	ἤδη δέδεικται, προστεθήσονται δὲ καὶ ἄλλαι τινὲς ἀπο-
-Z/4/786/1	δείξεις. ἀλλὰ νῦν γε [καὶ τούτου ἐστὶ τοῦ τρόπου ‖ εἰρη-
-Z/4/786/2	μένου] τὸν περὶ τῶν κράσεων λόγον προσθεῖναι δοκεῖ 
-Z/4/786/3	μοι βέλτιον εἶναι. δυνήσονται γὰρ λέγειν οἱ τὴν ψυ-
-Z/4/786/4	χὴν εἶδος εἶναι τοῦ σώματος ἡγούμενοι τὴν συμμετρίαν 
-Z/4/786/5	τῆς κράσεως, οὐ τὴν ξηρότητα, συνετωτέραν αὐτὴν 
-Z/4/786/6	ἐργάζεσθαι καὶ ταύτῃ διαφωνήσουσι τοῖς ἡγουμένοις, 
-Z/4/786/7	ὅσῳπερ ἂν ἡ κρᾶσις γίγνηται ξηροτέρα, τοσούτῳ καὶ 
-Z/4/786/8	τὴν ψυχὴν ἀποτελεῖσθαι συνετωτέραν. ἀλλ' οὐ καὶ 
-Z/4/786/9	ξηρότητα συγχωρήσομεν αἰτίαν εἶναι συνέσεως 〈ὥσπερ〉 
-Z/4/786/10	οἵ γ' [μὴν] ἀμφ' Ἡράκλειτον; καὶ γὰρ καὶ οὗτος εἶπεν 
-Z/4/786/11	‘αὐγὴ ξηρὴ ψυχὴ σοφωτάτη’ τὴν ξηρότητα πάλιν ἀξιῶν 
-Z/4/786/12	συνέσεως εἶναι αἰτίαν [τὸ γὰρ τῆς αὐγῆς ὄνομα τοῦτ' 
-Z/4/786/13	ἐνδείκνυται]· καὶ βελτίονά γε δόξαν ταύτην νομιστέον 
-Z/4/786/14	ἐννοήσαντας τοὺς ἀστέρας αὐγοειδεῖς θ' ἅμα καὶ ξηροὺς 
-Z/4/786/15	ὄντας ἄκραν σύνεσιν ἔχειν [εἰ γὰρ μή τις αὐτοῖς ὑπάρ-
-Z/4/786/16	χειν τοῦτο φαίη, δόξει τῆς τῶν θεῶν ὑπεροχῆς ἀναίσθητος 
-Z/4/786/17	εἶναι]. διὰ τί τοίνυν εἰς ἔσχατον γῆρας ἀφικνούμενοι 
-Z/4/786/18	παρελήρησαν οὐκ ὀλίγοι τῆς τοῦ γήρως ἡλικίας ἀπο-
-Z/4/786/19	δεδειγμένης εἶναι ξηρᾶς; οὐ διὰ τὴν ξηρότητα φήσομεν 
-Z/4/787/1	ἀλλὰ διὰ τὴν ψυχρότητα· φανερῶς γὰρ ‖ αὕτη πᾶσι 
-Z/4/787/2	τοῖς ἔργοις τῆς ψυχῆς λυμαίνεται. ἀλλὰ ταῦτα μέν, 
-Z/4/787/3	εἰ καὶ πάρεργά ἐστιν, ἀλλ' ἐναργῶς γε τὸ τῆς προκει- 
-Z/4/787/4	μένης νῦν ἡμῖν πραγματείας ἐνδείκνυται, 〈τὸ〉 τὰ τῆς 
-Z/4/787/5	ψυχῆς ἔργα καὶ πάθη ταῖς τοῦ σώματος ἕπεσθαι κρά-
-Z/4/787/6	σεσιν. εἰ μὲν γὰρ εἶδός ἐστιν ὁμοιομεροῦς σώματος ἡ 
-Z/4/787/7	ψυχή, τὴν ἀπόδειξιν ἐξ αὐτῆς τῆς οὐσίας ἕξομεν ἐπι-
-Z/4/787/8	στημονικωτάτην· εἰ δ' ὑποθοίμεθα ταύτην ἀσώματον 
-Z/4/787/9	εἶναι φύσιν ἰδίαν ἔχουσαν, ὡς ὁ Πλάτων ἔλεγεν, ἀλλὰ 
-Z/4/787/10	τό γε δεσπόζεσθαι καὶ δουλεύειν τῷ σώματι καὶ κατ' 
-Z/4/787/11	αὐτὸν ἐκεῖνον ὁμολογεῖται διά τε τὴν τῶν βρεφῶν 
-Z/4/787/12	ἄνοιαν καὶ τὴν τῶν ἐν γήρᾳ ληρούντων ἔτι τε τῶν 
-Z/4/787/13	εἰς παραφροσύνην ἢ μανίαν ἢ ἐπιλησμοσύνην [ἢ ἄνοιαν] 
-Z/4/787/14	ἀφικνουμένων ἐπὶ φαρμάκων δόσεσιν ἤ τισιν ἐν τῷ 
-Z/4/787/15	σώματι γεννηθεῖσι μοχθηροῖς χυμοῖς. ἄχρι μὲν γὰρ 
-Z/4/787/16	τοῦ λήθην ἢ ἄνοιαν ἢ ἀκινησίαν ἢ ἀναισθησίαν ἕπε-
-Z/4/787/17	σθαι τοῖς εἰρημένοις, ἐμποδίζεσθαι φαίη τις ἂν αὐτὴν 
-Z/4/787/18	ἐνεργεῖν αἷς ἔχει φύσει δυνάμεσιν· ὅταν δέ 〈τις〉 οἴη-
-Z/4/787/19	ται βλέπειν τὰ μὴ βλεπόμενα καὶ ἀκούειν ἃ μηδεὶς 
-Z/4/788/1	ἐφθέγξατο, καὶ φθέγγηταί τι ‖ τῶν αἰσχρῶν ἢ ἀπορρή-
-Z/4/788/2	των ἢ ὅλως ἀδιανοήτων, οὐ μόνον ἀπωλείας ἐστὶ τε-
-Z/4/788/3	κμήριον ὧν εἶχε δυνάμεων ἡ ψυχὴ συμφύτων ἀλλὰ καὶ 
-Z/4/788/4	τῆς τῶν ἐναντίων ἐπεισόδου. τοῦτο μὲν 〈οὖν〉 ἤδη 
-Z/4/788/5	καὶ ὑποψίαν τινὰ φέρει μεγάλην ὅλῃ τῇ τῆς ψυχῆς 
-Z/4/788/6	οὐσίᾳ, μὴ οὐκ ἀσώματος ᾖ. πῶς γὰρ ἂν ὑπὸ τῆς τοῦ 
-Z/4/788/7	σώματος κοινωνίας εἰς τὴν ἐναντίαν ἑαυτῆς φύσιν 
-Z/4/788/8	ἀχθείη μήτε ποιότης τις οὖσα τοῦ σώματος μήτ' εἶδος 
-Z/4/788/9	μήτε πάθος μήτε δύναμις; ἀλλὰ τοῦτο μὲν ἐάσωμεν, 
-Z/4/788/10	ἵνα μὴ τὸ πάρεργον ἡμῖν γένηται [αὖ] πολὺ μεῖζον  
-Z/4/788/11	ἔργου οὗ προὐθέμεθα. τὸ δ' ὑπὸ τῶν τοῦ σώματος 
-Z/4/788/12	κακῶν δυναστεύεσθαι τὴν ψυχὴν ἐναργῶς ἐν μελαγχο-
-Z/4/788/13	λίαις καὶ φρενίτισι καὶ μανίαις φαίνεται. τὸ μὲν γὰρ 
-Z/4/788/14	ἀγνοῆσαι διὰ νόσημα σφᾶς τ' αὐτοὺς καὶ τοὺς ἐπιτη-
-Z/4/788/15	δείους, ὅπερ ὅ τε Θουκυδίδης συμβῆναι πολλοῖς φησιν 
-Z/4/788/16	ἔν τε τῇ λοιμώδει νόσῳ τῇ νῦν γενόμενον ἔτεσιν οὐ 
-Z/4/788/17	πολλοῖς [ἣν] καὶ ἡμεῖς ἐθεασάμεθα, παραπλήσιον εἶναι 
-Z/4/788/18	δόξει τῷ μὴ βλέπειν διὰ λήμην ἢ ὑπόχυσιν οὐδὲν 
-Z/4/789/1	αὐτῆς τῆς ὀπτικῆς δυνάμεως πεπονθυίας· ‖ τὸ δ' ἀνθ' 
-Z/4/789/2	ἑνὸς τρία βλέπειν αὐτῆς τῆς ὀπτικῆς δυνάμεώς ἐστι 
-Z/4/789/3	μέγιστον πάθος, ᾧ τὸ φρενιτίζειν ἔοικεν. 
-Z/4/789/4	  Ὅτι δὲ καὶ ὁ Πλάτων αὐτὸς οἶδε βλα-
[0057]  [027]  []  []

-Z/4/789/5	πτομένην τὴν ψυχὴν ἐπὶ τῇ κακοχυμίᾳ τοῦ σώματος, 
-Z/4/789/6	ἡ ἑξῆς ῥῆσις ἤδη δηλώσει· ‘ὅπου γὰρ ἂν οἱ τῶν ὀξέων 
-Z/4/789/7	καὶ τῶν ἁλυκῶν φλεγμάτων ἢ καὶ ὅσοι πικροὶ καὶ 
-Z/4/789/8	χολώδεις χυμοὶ κατὰ τὸ σῶμα πλανηθέντες ἔξω μὲν 
-Z/4/789/9	μὴ λάβωσιν ἀναπνοήν, ἐντὸς 〈δὲ〉 εἱλλόμενοι τὴν ἀφ' 
-Z/4/789/10	ἑαυτῶν ἀτμίδα τῇ τῆς ψυχῆς φορᾷ συμμίξαντες ἀνα-
-Z/4/789/11	κερασθῶσι, παντοδαπὰ νοσήματα ψυχῆς ἐμποιοῦσι μᾶλ-
-Z/4/789/12	λον καὶ ἧττον καὶ ἐλάττω καὶ πλείω πρός τε τοὺς 
-Z/4/789/13	τρεῖς τόπους ἐνεχθέντα τῆς ψυχῆς, πρὸς ὃν ἂν ἕκαστ' 
-Z/4/789/14	αὐτῶν προσπίπτῃ, ποικίλλει μὲν εἴδη δυσκολίας καὶ  
-Z/4/789/15	δυσθυμίας παντοδαπά, ποικίλλει δὲ θρασύτητός τε καὶ 
-Z/4/789/16	δειλίας, ἔτι 〈δὲ〉 λήθης ἅμα καὶ δυσμαθείας.’ ἐν ταύτῃ 
-Z/4/789/17	τῇ ῥήσει σαφῶς ὁ Πλάτων ὡμολόγησε τὴν ψυχὴν ἐν 
-Z/4/789/18	κακίᾳ τινὶ γίγνεσθαι διὰ τὴν ἐν τῷ σώματι κακοχυ-
-Z/4/789/19	μίαν, ὥσπερ [δὲ] πάλιν ἐν νόσῳ καθίσταται διὰ τὴν 
-Z/4/789/20	τοῦ σώματος ἕξιν κατὰ τήνδε τὴν ῥῆσιν· ‘τὸ δὲ σπέρμα 
-Z/4/790/1	〈ὅτῳ〉 πολὺ ‖ καὶ γλοιῶδες περὶ τὸν μυελὸν γίγνεται 
-Z/4/790/2	καθαπερεὶ δένδρον πολυκαρπότερον τοῦ συμμέτρου 
-Z/4/790/3	πεφυκὸς ᾖ, πολλὰς μὲν καθ' ἕκαστον ὠδῖνας, πολλὰς 
-Z/4/790/4	δ' ἡδονὰς κτώμενος ἐν ταῖς ἐπιθυμίαις καὶ τοῖς περὶ 
-Z/4/790/5	τὰ τοιαῦτα τόκοις ἐμμανὴς τὸ πλεῖστον τοῦ βίου γιγνό-
-Z/4/790/6	μενος διὰ τὰς μεγίστας ἡδονὰς καὶ λύπας νοσοῦσαν 
-Z/4/790/7	καὶ ἄφρονα ἴσχων ὑπὸ τοῦ σώματος τὴν ψυχὴν οὐχ 
-Z/4/790/8	ὡς νοσῶν ἀλλ' ὡς ἑκὼν κακὸς 〈κακῶς〉 δοξάζεται· τὸ 
-Z/4/790/9	δ' ἀληθὲς ἡ περὶ τὰ ἀφροδίσια ἀκολασία κατὰ τὸ πολὺ 
-Z/4/790/10	μέρος διὰ τὴν ἑνὸς γένους ἕξιν ὑπὸ μανότητος ὀστῶν 
-Z/4/790/11	ἐν τῷ σώματι ῥυώδη καὶ ὑγραίνουσαν νόσος ψυχῆς 
-Z/4/790/12	γέγονε.’ ἱκανῶς μὲν οὖν κἀν ταύτῃ τῇ ῥήσει τὴν 
-Z/4/790/13	ψυχὴν νοσεῖν ἀπεφήνατο διὰ τὴν μοχθηρὰν ἕξιν 〈τοῦ〉 
-Z/4/790/14	σώματος. ἀλλ' οὐδὲν ἧττον ἔτι καὶ διὰ τῶν ἐφεξῆς 
-Z/4/790/15	ὑπ' αὐτοῦ γεγραμμένων ἡ γνώμη κατάδηλος γίγνεται  
-Z/4/790/16	τοῦ φιλοσόφου. τί γάρ φησι; ‘καὶ σχεδὸν ἅπανθ' ὁπόσα 
-Z/4/790/17	ἡδονῶν ἀκρασία καὶ ὄνειδος 〈ὡς ἑκόντων λέγεται τῶν 
-Z/4/790/18	κακῶν, οὐκ ὀρθῶς ὀνειδίζεται· κακὸς〉 μὲν γὰρ ἑκὼν 
-Z/4/790/19	οὐδείς, διὰ δὲ πονηρὰν ἕξιν τοῦ σώματος καὶ ἀπαι-
-Z/4/790/20	δεύτους τροφὰς κακὸς γίγνεται, παντὶ δὲ ταῦτα ἐχθρὰ 
-Z/4/790/21	καὶ ἄκοντι προσγίγνεται.’ ὅτι μὲν οὖν ὁ Πλάτων 
-Z/4/791/1	αὐτὸς ‖ ὁμολογεῖ τὰ προαποδεδειγμένα ὑπ' ἐμοῦ, ἔκ τε 
-Z/4/791/2	τούτων αὐτῶν τῶν ῥήσεών ἐστι δῆλον ἐξ ἄλλων τε 
-Z/4/791/3	πολλῶν, ὧν τινὰς μὲν ἐν τῷ Τιμαίῳ, καθάπερ καὶ 
-Z/4/791/4	τάσδε τὰς νῦν εἰρημένας, τινὰς δ' ἐν ἄλλοις αὐτοῦ 
-Z/4/791/5	βιβλίοις ἔστιν εὑρεῖν. 
-Z/4/791/6	  Ὅτι δὲ καὶ Ἀριστοτέλης τῇ κράσει τοῦ 
-Z/4/791/7	τῆς μητρὸς αἵματος, ἐξ οὗ τὴν γένεσιν ἔχειν ἡμῶν 
-Z/4/791/8	φησι τὸ αἷμα, τὰς τῆς ψυχῆς δυνάμεις ἀκολουθεῖν 
-Z/4/791/9	οἴεται, δῆλόν ἐστιν ἐκ τῶν ῥήσεων αὐτοῦ. κατὰ μέν 
-Z/4/791/10	γε τὸ δεύτερον περὶ ζῴων μορίων οὕτως ἔγραψεν· 
-Z/4/791/11	‘ἔστι δ' ἰσχύος μὲν ποιητικώτερον τὸ παχύτερον αἷμα 
-Z/4/791/12	καὶ θερμότερον, αἰσθητικώτερον δὲ καὶ νοερώτερον τὸ 
-Z/4/791/13	λεπτότερον καὶ ψυχρότερον. τὴν αὐτὴν δ' ἔχει διαφορὰν 
-Z/4/791/14	καὶ τῶν ἀνάλογον ὑπαρχόντων πρὸς τὸ αἷμα· διὸ καὶ μέ-
-Z/4/791/15	λιτται καὶ ἄλλα τοιαῦτα ζῷα φρονιμώτερα τὴν φύσιν ἐστὶν 
-Z/4/791/16	ἐναίμων πολλῶν, καὶ τῶν ἐναίμων τὰ ψυχρὸν ἔχοντα 
-Z/4/791/17	καὶ λεπτὸν αἷμα φρονιμώτερα τῶν ἐναντίων 〈ἐστίν〉. 
-Z/4/791/18	ἄριστα δὲ τὰ θερμὸν ἔχοντα καὶ λεπτὸν καὶ καθαρόν· 
-Z/4/791/19	ἅμα γὰρ πρός τ' ἀνδρείαν τὰ τοιαῦτα καὶ 〈πρὸς〉 φρό- 
-Z/4/792/1	νησιν ἔχει καλῶς· διὸ ‖ καὶ τὰ ἄνω μόρια πρὸς τὰ κάτω 
-Z/4/792/2	ταύτην ἔχει τὴν διαφορὰν καὶ πρὸς τὸ θῆλυ 〈αὖ〉 τὸ 
-Z/4/792/3	ἄρρεν καὶ τὰ δεξιὰ πρὸς τὰ ἀριστερὰ τοῦ σώματος.’ 
-Z/4/792/4	εὔδηλος μὲν οὖν ἐστιν [ὡς] ὁ Ἀριστοτέλης κἀκ ταύτης 
-Z/4/792/5	τῆς ῥήσεως ἕπεσθαι βουλόμενος τὰς τῆς ψυχῆς δυνά-
-Z/4/792/6	μεις τῇ φύσει τοῦ σώματος· οὐδὲν δ' ἧττον καὶ κατω-
-Z/4/792/7	τέρω τοῦ συγγράμματος ἀποφαινόμενος τὴν αὐτὴν δόξαν 
-Z/4/792/8	ἔγραψεν ὧδε· ‘τὰς δὲ καλουμένας ἶνας τὸ μὲν ἔχει 
-Z/4/792/9	〈αἷμα〉, τὸ δ' οὐκ ἔχει, οἷον τὸ τῶν ἐλάφων καὶ δορ-
-Z/4/792/10	κάδων, διόπερ οὐ πήγνυται τὸ τοιοῦτον 〈αἷμα〉· τοῦ γὰρ 
-Z/4/792/11	αἵματος τὸ μὲν ὑδατῶδες μᾶλλον ψυχρόν ἐστι, διὸ καὶ 
-Z/4/792/12	οὐ πήγνυται, τὸ δὲ γεῶδες πήγνυται ἐξατμίζοντος τοῦ 
-Z/4/792/13	ὑγροῦ [ἐν ταῖς πήξεσι]· 〈αἱ δ' ἶνες γῆς εἰσιν〉. συμ-
-Z/4/792/14	βαίνει δ' ἔνια καὶ γλαφυρωτέραν ἔχειν τὴν διάνοιαν 
-Z/4/792/15	τῶν τοιούτων, οὐ διὰ τὴν ψυχρότητα τοῦ αἵματος ἀλλὰ 
-Z/4/792/16	διὰ 〈τὴν〉 λεπτότητα μᾶλλον καὶ διὰ τὸ καθαρὸν εἶναι· 
-Z/4/792/17	τὸ γὰρ γεῶδες οὐδέτερον ἔχει τούτων. εὐκινητοτέραν 
-Z/4/792/18	γὰρ ἔχουσι τὴν αἴσθησιν τὰ λεπτοτέραν ἔχοντα τὴν 
-Z/4/792/19	ὑγρότητα καὶ καθαρωτέραν· διὰ γὰρ τοῦτο καὶ τῶν 
-Z/4/792/20	ἀναίμων ἔνια συνετωτέραν ἔχει τὴν ψυχὴν ἐνίων ἐναί-
-Z/4/793/1	μων, καθάπερ εἴρηται ‖ [καὶ] πρότερον, οἷον ἡ μέλιττα  
-Z/4/793/2	καὶ τὸ γένος τὸ τῶν μυρμήκων κἂν εἴ τι ἕτερον τοι-
-Z/4/793/3	οῦτόν ἐστι. δειλότερα δὲ τὰ λίαν ὑδατώδη· ὁ γὰρ 
-Z/4/793/4	φόβος καταψύχει. προωδοποίηται τοίνυν τῷ πάθει τὰ 
-Z/4/793/5	τοιαύτην ἔχοντα τὴν ἐν τῇ καρδίᾳ κρᾶσιν· τὸ γὰρ 
-Z/4/793/6	ὕδωρ 〈τῷ〉 ψυχρῷ πηκτόν ἐστι· διὸ καὶ τἆλλα τὰ ἄναιμα 
-Z/4/793/7	δειλότερα τῶν ἐναίμων ἐστίν, ὡς ἁπλῶς εἰπεῖν, καὶ 
-Z/4/793/8	ἀκινητίζει τε φοβούμενα καὶ προίεται περιττώματα καὶ 
-Z/4/793/9	μεταβάλλει ἔνια τὰς χρόας 〈αὐτῶν〉. τὰ δὲ πολλὰς 
-Z/4/793/10	ἔχοντα λίαν ἶνας καὶ παχείας γεωδέστερα τὴν φύσιν 
-Z/4/793/11	ἐστὶ καὶ θυμώδη τὸ ἦθος καὶ ἐκστατικὰ διὰ τὸν θυμόν· 
-Z/4/793/12	θερμότητος γὰρ ποιητικὸν ὁ θυμός. τὰ δὲ στερεὰ θερ-
-Z/4/793/13	μανθέντα μᾶλλον θερμαίνει τῶν ὑγρῶν, αἱ δ' ἶνες 
-Z/4/793/14	στερεὸν καὶ γεῶδες, ὥστε γίγνονται οἷον πυρίαι ἐν 
-Z/4/793/15	τῷ αἵματι καὶ ζέσιν ποιοῦσιν ἐν τοῖς θυμοῖς· διὸ οἱ 
-Z/4/793/16	ταῦροι καὶ οἱ κάπροι θυμώδεις καὶ ἐκστατικοί· τὸ γὰρ 
-Z/4/793/17	αἷμα τούτων ἰνωδέστατον καὶ τό γε τοῦ ταύρου τάχιστα 
-Z/4/793/18	πήγνυται πάντων. ἐξαιρουμένων δὲ τούτων τῶν ἰνῶν 
-Z/4/794/1	οὐ ‖ πήγνυται τὸ αἷμα· καθάπερ γὰρ ἐκ πηλοῦ εἴ τις 
-Z/4/794/2	ἐξέλοι τὸ γεῶδες, οὐ πήγνυται τὸ ὕδωρ, οὕτω καὶ τὸ 
-Z/4/794/3	αἷμα· αἱ γὰρ ἶνες γῆς· μὴ ἐξαιρουμένων δὲ πήγνυται, 
-Z/4/794/4	οἷον [ἂν πάθῃ ἡ] ὑγρὰ γῆ ὑπὸ ψύχους· τοῦ γὰρ θερ- 
-Z/4/794/5	μοῦ ὑπὸ τοῦ ψυχροῦ ἐκθλιβομένου συνεξατμίζει τὸ 
-Z/4/794/6	ὑγρόν, καθάπερ εἴρηται πρότερον, καὶ πήγνυται οὐχ 
-Z/4/794/7	ὑπὸ θερμοῦ ἀλλ' ὑπὸ ψυχροῦ ξηραινόμενον· ἐν δὲ 
-Z/4/794/8	τοῖς σώμασιν ὑγρόν ἐστι διὰ τὴν θερμότητα τὴν ἐν τοῖς 
-Z/4/794/9	ζῴοις.’ ταῦτα προειπὼν ὁ Ἀριστοτέλης ἐφεξῆς αὐτοῖς 
-Z/4/794/10	συνάπτει ταῦτα· ‘πολλῶν δ' ἐστὶν αἰτία ἡ τοῦ αἵματος 
-Z/4/794/11	φύσις καὶ κατὰ τὸ ἦθος τοῖς ζῴοις καὶ κατὰ τὴν αἴσθη-
-Z/4/794/12	σιν, εὐλόγως· ὕλη γάρ ἐστι παντὸς τοῦ σώματος· ἡ γὰρ 
-Z/4/794/13	τροφὴ ὕλη, τὸ δ' αἷμα 〈ἡ〉 ἐσχάτη τροφή. πολλὴν 
-Z/4/794/14	οὖν ποιεῖ διαφορὰν θερμὸν ὂν καὶ ψυχρὸν καὶ λεπτὸν 
-Z/4/794/15	καὶ παχὺ καὶ καθαρὸν καὶ θολερόν.’ οὐσῶν δὲ καὶ 
-Z/4/794/16	ἄλλων αὐτοῦ ῥήσεων ἐν ταῖς περὶ τῶν ζῴων [αὐτοῦ] 
-Z/4/794/17	πραγματείαις καὶ τοῖς τῶν προβλημάτων [αὐτοῦ] βι-
-Z/4/795/1	βλίοις ἔδοξέ μοι περιτ‖τὸν εἶναι παραγράφειν ἁπάσας· 
-Z/4/795/2	ἀρκεῖ γάρ μοι τὴν Ἀριστοτέλους ἐνδείξασθαι γνώμην, 
-Z/4/795/3	ἣν ἔχει περί τε τῶν κράσεων τοῦ σώματος καὶ τῶν 
-Z/4/795/4	τῆς ψυχῆς δυνάμεων· ὅμως δὲ προσθήσω καὶ τὰ κατὰ 
-Z/4/795/5	τὸ πρῶτον εἰρημένα τῆς τῶν ζῴων ἱστορίας, ὧν τινὰ 
-Z/4/795/6	μὲν ἄντικρυς εἰς τὴν κρᾶσιν ἀνάγεται, τινὰ δὲ διὰ 
-Z/4/795/7	μέσων τῶν φυσιογνωμονικῶν σημείων [καὶ μάλιστα κατὰ 
-Z/4/795/8	τὸν Ἀριστοτέλην]. βούλεται γὰρ οὗτος τοῖς τῆς ψυχῆς 
-Z/4/795/9	ἤθεσί τε καὶ δυνάμεσιν οἰκείαν γίγνεσθαι τὴν διά-
-Z/4/795/10	πλασιν ὅλου τοῦ σώματος ἑκάστῳ γένει τῶν ζῴων. 
-Z/4/795/11	οἷον αὐτίκα τῶν ἐναίμων ἡ γένεσις μέν ἐστιν ἐκ τοῦ  
-Z/4/795/12	τῆς μητρὸς αἵματος, ἀκολουθεῖ δὲ τῇ κράσει τούτου 
-Z/4/795/13	τὰ τῆς ψυχῆς ἤθη, καθότι καὶ διὰ τῶν προγεγραμμέ-
-Z/4/795/14	νων ῥήσεων ἀπεφήνατο· τῶν δ' ὀργανικῶν μορίων ἡ 
-Z/4/795/15	διάπλασις οἰκεία τοῖς τῆς ψυχῆς ἤθεσι γίγνεται [κατ' 
-Z/4/795/16	αὐτὸν τὸν Ἀριστοτέλην]· καὶ κατὰ τοῦτο δὴ λοιπὸν οὐκ 
-Z/4/795/17	ὀλίγα πέφυκε 〈γνωρίσματα〉 περί τε τῶν τῆς ψυχῆς 
-Z/4/795/18	ἠθῶν καὶ τῆς τοῦ σώματος κράσεως. ἔνια δὲ τῶν 
-Z/4/795/19	φυσιογνωμονικῶν ἄντικρύς τε καὶ δι' οὐδενὸς μέσου 
[0057]  [027]  []  []

-Z/4/795/20	τὴν κρᾶσιν ἐνδείκνυται. τοιαῦτα δ' ἐστὶ κατὰ τὰς 
-Z/4/796/1	χρόας καὶ τρίχας, ἔτι δὲ τὰς φωνὰς ‖ καὶ τὰς ἐνεργείας 
-Z/4/796/2	τῶν μορίων. ἀκούσωμεν οὖν ἤδη τῶν ὑπ' Ἀριστοτέ-
-Z/4/796/3	λους γεγραμμένων ἐν τῷ πρώτῳ τῆς τῶν ζῴων ἱστο-
-Z/4/796/4	ρίας· ‘προσώπου δὲ τὸ μὲν ὑπὸ τὸ βρέγμα 〈μεταξὺ τῶν 
-Z/4/796/5	ὀμμάτων〉 μέτωπον· τοῦτο δ' οἷς μὲν μέγα, βραδύτεροι, 
-Z/4/796/6	οἷς δὲ μικρόν, εὐκίνητοι, καὶ οἷς μὲν πλατύ, ἐκστατι-
-Z/4/796/7	κοί.’ μία μὲν αὕτη ῥῆσις· ἑτέρα δ' οὐ μετὰ πολὺ 
-Z/4/796/8	τῆσδε τόνδε τὸν τρόπον ἔχουσα· ‘ὑπὸ 〈δὲ〉 τῷ μετώπῳ 
-Z/4/796/9	ὀφρύες διφυεῖς, ὧν αἱ μὲν εὐθεῖαι [φύουσαι] μαλακοῦ 
-Z/4/796/10	ἤθους σημεῖον, αἱ δὲ πρὸς τὴν ῥῖνα 〈τὴν〉 καμπυλότητα 
-Z/4/796/11	ἔχουσαι στρυφνοῦ, αἱ δὲ πρὸς τοὺς κροτάφους μωκοῦ 
-Z/4/796/12	καὶ εἴρωνος, 〈αἱ δὲ κατεσπασμέναι φθόνου〉.’ εἶτα 
-Z/4/796/13	πάλιν μετ' οὐ πολύ ‘κοινὸν δὲ 〈τῆς〉 βλεφαρίδος μέρος  
-Z/4/796/14	τῆς ἄνω καὶ κάτω κανθοὶ δύο, 〈ὁ〉 μὲν πρὸς τῇ ῥινί, 
-Z/4/796/15	ὁ δὲ πρὸς τοῖς κροτάφοις, οἳ ἂν μὲν ὦσι μακροί, κα-
-Z/4/796/16	κοηθείας σημεῖον, ἐὰν δ' οἷον οἱ κτένες κρεῶδες ἔχωσι 
-Z/4/796/17	πρὸς τῷ μυκτῆρι, πονηρίας’ [εἶτ' ἐφεξῆς πάλιν ‘αἱ ὀφρύες 
-Z/4/796/18	ἂν ὦσι κατεσπασμέναι, φθόνου’]. καὶ μετὰ τοῦτο πάλιν 
-Z/4/796/19	‘ὀφθαλμοῦ δὲ τὸ μὲν λευκὸν ὅμοιον ὡς ἐπὶ τὸ πολὺ 
-Z/4/796/20	πᾶσι, τὸ 〈δὲ〉 καλούμενον μέλαν διαφέρει· τοῖς μὲν 
-Z/4/797/1	γάρ ἐστι μέ‖λαν, τοῖς δὲ σφόδρα γλαυκόν, τοῖς δὲ 
-Z/4/797/2	χαροπόν, 〈ἐνίοις δ' αἰγωπόν, ὃ ἤθους〉 βελτίστου ση-
-Z/4/797/3	μεῖον’ [ἐστί]. καὶ δὴ καὶ τούτων ἐφεξῆς τάδε γράφει· 
-Z/4/797/4	‘τῶν δ' ὀφθαλμῶν οἱ μὲν μεγάλοι, οἱ δὲ μικροί, οἱ 
-Z/4/797/5	δὲ 〈μέσοι· οἱ〉 μέσοι βέλτιστοι. καὶ ἢ ἐκτὸς σφόδρα 
-Z/4/797/6	ἢ ἐντὸς ἢ μέσως· τούτων οἱ ἐντὸς μάλιστα ὀξυωπέστα-
-Z/4/797/7	τοι 〈ἐπὶ〉 παντὸς ζῴου, τὸ δὲ μέσον ἤθους βελτίστου 
-Z/4/797/8	σημεῖον. καὶ 〈ἢ〉 σκαρδαμυκτικοὶ ἢ ἀτενεῖς ἢ μέσοι· 
-Z/4/797/9	〈βελτίστου δ' ἤθους οἱ μέσοι〉, ἐκείνων δ' οἱ μὲν 
-Z/4/797/10	ἀναιδεῖς, οἱ δ' ἀβέβαιοι.’ καὶ πάλιν οὐ μετὰ πολὺ 〈κατὰ〉  
-Z/4/797/11	τὸν περὶ τῶν ὤτων λόγον ὡδί πως ἔγραψε περὶ τοῦ 
-Z/4/797/12	μεγέθους αὐτῶν· ‘καὶ ἢ μεγάλα ἢ μικρὰ ἢ μέσα ἢ 
-Z/4/797/13	ἐπανεστηκότα σφόδρα ἢ οὐθὲν ἢ μέσον· τὰ δὲ μέσα 
-Z/4/797/14	βελτίστου ἤθους σημεῖον, τὰ δὲ μεγάλα καὶ ἐπανεστη-
-Z/4/797/15	κότα μωρολογίας καὶ ἀδολεσχίας.’ ταῦτα μὲν ἐν τῷ 
-Z/4/797/16	πρώτῳ περὶ ζῴων ἱστορίας ὁ Ἀριστοτέλης ἔγραψεν, 
-Z/4/797/17	〈οὐκ〉 ὀλίγων δὲ μέμνηται καὶ κατ' ἄλλο σύγγραμμα 
-Z/4/798/1	φυσιογνωμονικῶν θεωρημάτων, ὧν καὶ ‖ παρεθέμην ἄν 
-Z/4/798/2	τινας ῥήσεις, εἰ μήτε μακρολογίας ἔμελλον ἀποίσεσθαι 
-Z/4/798/3	δόξαν ἀναλίσκειν τε τὸν χρόνον μάτην ἐξὸν ἐπὶ τὸν 
-Z/4/798/4	πάντων ἰατρῶν τε καὶ φιλοσόφων πρῶτον εὑρόντα τὴν 
-Z/4/798/5	θεωρίαν ταύτην ἀφικέσθαι μάρτυρα, τὸν θεῖον Ἱππο-
-Z/4/798/6	κράτην. 
-Z/4/798/7	  Γράφει τοίνυν αὐτὸς ἐν τῷ βιβλίῳ, 
-Z/4/798/8	καθ' ὃ περὶ ἀέρων καὶ τόπων καὶ ὑδάτων διδάσκει, 
-Z/4/798/9	πρῶτον μὲν ἐπ' ἐκείνων τῶν πόλεων, ἃς ἐστράφθαι 
-Z/4/798/10	φησὶ πρὸς ἄρκτους, ὡδί πως αὐτοῖς ὀνόμασι· ‘τά τε 
-Z/4/798/11	ἤθεα ἀγριώτερα ἢ ἡμερώτερα’ καὶ μετὰ ταῦτα πάλιν 
-Z/4/798/12	ἐπὶ τῶν πρὸς ἀνατολὴν ἐστραμμένων ὡδί· ‘λαμπρό-
-Z/4/798/13	φωνοί τε οἱ ἄνθρωποι ὀργήν τε καὶ ξύνεσιν βελτίονες 
-Z/4/798/14	τῶν πρὸς βορέην.’ ἔπειτα προελθὼν ἐπὶ πλέον περὶ 
-Z/4/798/15	τῶν αὐτῶν ὡδί πως διεξέρχεται· ‘τὴν Ἀσίην πλεῖστον  
-Z/4/798/16	διαφέρειν φημὶ τῆς Εὐρώπης ἐς τὰς φύσιας τῶν ξυμ-
-Z/4/798/17	πάντων τῶν τε ἐκ 〈τῆς〉 γῆς φυομένων καὶ τῶν ἀνθρώ-
-Z/4/798/18	πων· πολὺ γὰρ καλλίονα καὶ μείζονα πάντα γίγνεται 
-Z/4/798/19	ἐν τῇ Ἀσίῃ· ἥ τε χώρη τῆς χώρης ἡμερωτέρη καὶ τὰ 
-Z/4/798/20	ἤθεα τῶν ἀνθρώπων ἠπιώ〈τερα καὶ εὐοργητό〉τερα. τὸ 
-Z/4/798/21	δὲ αἴτιον τούτων ἡ κρῆσις τῶν ὡρέων.’ τὴν κρᾶσιν 
-Z/4/799/1	‖ εἶναι αἰτίαν φησὶν οὐ μόνον τῶν ἄλλων ὧν διῆλθεν 
-Z/4/799/2	ἀλλὰ καὶ τῶν ἠθῶν. ὅτι δὲ τὴν τῶν ὡρῶν κρᾶσιν 
-Z/4/799/3	ἐν τῇ θερμότητι καὶ ψυχρότητι, ξηρότητί τε καὶ ὑγρό-
-Z/4/799/4	τητι διαλλάττειν ἑτέραν τῆς ἑτέρας φησί, παμπόλλας 
-Z/4/799/5	ῥήσεις παρεθέμην ἐν τῇ πραγματείᾳ, καθ' ἣν ἐπιδεί-
-Z/4/799/6	κνυμι τὴν αὐτὴν φυλάττοντα δόξαν αὐτὸν περὶ [τε] 
-Z/4/799/7	τῶν στοιχείων ἔν 〈τε〉 τῇ περὶ φύσιος ἀνθρώπου βίβλῳ 
-Z/4/799/8	καὶ κατ' ἄλλα πάντα συγγράμματα. ἀλλὰ καὶ κατὰ 
-Z/4/799/9	τὰς ἑπομένας ῥήσεις τῇ προκειμένῃ ταὐτὸν διδάσκων 
-Z/4/799/10	ὡδὶ γράφει περὶ τῆς εὐκράτου χώρας, ἣν καὶ τὰ τῶν 
-Z/4/799/11	ἀνθρώπων ἤθη ποιεῖν φησιν εὔκρατα· ‘οὔτε γὰρ ὑπὸ 
-Z/4/799/12	τοῦ θερμοῦ ἐκκέκαυται λίην οὔτε ὑπὸ αὐχμῶν καὶ ἀνυ-
-Z/4/799/13	δρίης ἀνεξήρανται οὔτε ὑπὸ ψύξιος πέττεται.’ διὰ τοῦτ' 
-Z/4/799/14	οὖν ἐφεξῆς φησι ‘τὸ δὲ ἀνδρεῖον καὶ 〈τὸ〉 ταλαίπωρον  
-Z/4/799/15	καὶ 〈τὸ〉 εὔτονον καὶ τὸ θυμοειδὲς οὐκ ἂν δύναιτο ἐν τῇ 
-Z/4/799/16	τοιαύτῃ φύσει ἐγγίγνεσθαι οὔτε ὁμοφύλου οὔτε ἀλλοφύ-
-Z/4/799/17	λου ἀλλὰ τὴν ἡδονὴν ἀνάγκη κρατέειν.’ καὶ μέντοι κατω-
-Z/4/799/18	τέρω πάλιν ἐν ταὐτῷ γράμματι τάδε γράφει· ‘περὶ δὲ τῆς 
-Z/4/799/19	ἀθυμίης τῶν ἀνθρώπων καὶ τῆς ἀνανδρείης ὅτι ἀπολεμώ-
-Z/4/800/1	τεροί εἰσι τῶν Εὐρωπαίων οἱ ‖ Ἀσιηνοὶ καὶ ἡμερώτεροι 
-Z/4/800/2	τὰ [τε] ἤθεα, αἱ [τε] ὧραι αἴτιαι μάλιστα οὐ μεγάλας 
-Z/4/800/3	τὰς μεταβολὰς ποιεόμεναι 〈οὔτε ἐπὶ τὸ θερμὸν〉 οὔτε 
-Z/4/800/4	ἐπὶ τὸ ψυχρὸν ἀλλὰ παραπλήσιαι.’ καὶ μέντοι καὶ μετ' 
-Z/4/800/5	ὀλίγα πάλιν οὕτως εἶπεν· ‘εὑρήσεις δὲ καὶ τοὺς Ἀσιη-
-Z/4/800/6	νοὺς διαφέροντας αὐτοὺς ἑωυτῶν καὶ τοὺς μὲν βελτί-
-Z/4/800/7	ονας, τοὺς δὲ φαυλοτέρους ἐόντας· τούτων δὲ αἱ μετα-
-Z/4/800/8	βολαὶ αἴτιαι τῶν ὡρέων, ὥσπερ μοι εἴρηται ἐν τοῖσι 
-Z/4/800/9	προτέροισι’ 〈καὶ〉 κατωτέρω τοῦ συγγράμματος, ἡνίκα 
-Z/4/800/10	περὶ τῶν τὴν Εὐρώπην οἰκούντων ὁ λόγος αὐτῷ γίγνε-
-Z/4/800/11	ται, τάδε γράφει· ‘τό τε ἄγριον καὶ τὸ ἀμείλικτον καὶ 
-Z/4/800/12	〈τὸ〉 θυμοειδὲς ἐν τῇ τοιαύτῃ φύσει ἐγγίγνεται’ καὶ 
-Z/4/800/13	μετὰ ταῦτα πάλιν ἐν ἑτέρᾳ ῥήσει γράφει ταυτί· ‘ὅσοι  
-Z/4/800/14	μὲν ὀρεινὴν χώρην οἰκέουσι καὶ τρηχεῖαν καὶ ὑψηλὴν 
-Z/4/800/15	καὶ ἔνυδρον 〈καὶ〉 αἱ μεταβολαὶ αὐτέοισι γίγνονται 
-Z/4/800/16	τῶν ὡρέων μεγάλαι, ἐνταῦθα εἰκὸς εἴδεα μεγάλα εἶναι 
-Z/4/800/17	καὶ πρὸς τὸ ταλαίπωρον καὶ 〈τὸ〉 ἀνδρεῖον εὖ πεφυκότα, 
-Z/4/800/18	καὶ τό τε ἄγριον καὶ 〈τὸ〉 θηριῶδες αἱ τοιαῦται φύ-
-Z/4/800/19	σιες οὐχ ἥκιστα ἔχουσιν· ὅσοι δὲ κοῖλα χωρία καὶ λει-
-Z/4/800/20	μακώδεα καὶ πνιγηρὰ καὶ τῶν θερμῶν πνευμάτων 
-Z/4/800/21	πλέον 〈μέρος〉 μετέχουσιν ἢ τῶν ψυχρῶν ὕδασί τε 
-Z/4/801/1	χρέωνται θερμοῖσιν, οὗτοι δὲ με‖γάλοι μὲν οὐκ ἂν 
-Z/4/801/2	εἴησαν οὐδὲ κανονίαι, ἐς εὖρος δὲ πεφυκότες καὶ σαρ-
-Z/4/801/3	κώδεες καὶ μελανότριχες· καὶ αὐτοὶ μέλανες μᾶλλον ἢ 
-Z/4/801/4	λευκότεροι φλεγματίαι 〈τε〉 ἧσσον ἢ χολώδεες, τὸ δὲ 
-Z/4/801/5	ἀνδρεῖον καὶ τὸ ταλαίπωρον ἐν τῇ ψυχῇ φύσει μὲν 
-Z/4/801/6	οὐκ ἂν ὁμοίως ἐνείη, νόμος δὲ προσγενόμενος ἀπερ-
-Z/4/801/7	γάσοιτ' ἄν.’ νόμον εἴρηκε [δὲ] δηλονότι τὴν νόμιμον 
-Z/4/801/8	ἐν ἑκάστῃ χώρᾳ τοῦ βίου διαγωγήν, ἣν δὴ καὶ τροφὴν 
-Z/4/801/9	καὶ παιδείαν καὶ συνήθειαν ἐπιχώριον ὀνομάζομεν, οὗ 
-Z/4/801/10	καὶ αὐτοῦ μεμνήσομαι πρὸς τὸν ὀλίγον ὕστερον εἰρη-
-Z/4/801/11	σόμενον λόγον. ἐν γὰρ τῷ παρόντι προσθεῖναι ταύτας 
-Z/4/801/12	ἔτι βούλομαι τὰς ῥήσεις αὐτοῦ· ‘ὅσοι δὲ ὑψηλὴν οἰκέ- 
-Z/4/801/13	ουσι χώρην καὶ λείην καὶ ἀνεμώδεα καὶ ἔνυδρον, εἶεν 
-Z/4/801/14	ἂν εἴδεα μεγάλοι καὶ ἑωυτοῖσι παραπλήσιοι, καὶ ἀναν-
-Z/4/801/15	δρότεραι καὶ ἡμερώτεραι 〈τούτων〉 αἱ γνῶμαι· [καὶ 
-Z/4/801/16	συνάπτων γε τὰ ἐφεξῆς περὶ τὸ χωρίον ἔτι τάδε γράφει]· 
-Z/4/801/17	ὅσοι δὲ λεπτὰ καὶ ἄνυδρα καὶ ψιλὰ καὶ τῇσι μεταβο-
-Z/4/801/18	λῇσι τῶν ὡρέων οὐκ εὔκρητα, ἐν ταύτῃ τῇ χώρῃ τὰ 
-Z/4/801/19	εἴδεα εἰκὸς σκληρὰ καὶ εὔτονα [ἢ] καὶ ξανθότερα εἶναι 
-Z/4/802/1	ἢ μελάντερα καὶ τὰ ἤθεα ‖ καὶ τὰς ὀργὰς αὐθάδεάς 
-Z/4/802/2	τε καὶ ἰδιογνώμονας’. καὶ [τί γὰρ] ἵνα μὴ πολλῶν 
-Z/4/802/3	αὐτοῦ μνημονεύσω ῥήσεων, ἐφεξῆς ἐρεῖ ‘εὑρήσεις γὰρ 
-Z/4/802/4	ἐπὶ τὸ πολὺ τῆς χώρης τῇ φύσει ἀκολουθέοντα καὶ τὰ 
-Z/4/802/5	εἴδεα τῶν ἀνθρώπων καὶ τοὺς τρόπους.’ αὐτὴν δὲ 
-Z/4/802/6	δηλονότι τὴν χώραν κατὰ τὸ θερμόν τε καὶ ψυχρόν, 
-Z/4/802/7	ὑγρόν τε καὶ ξηρὸν ἑτέρας χώρας διαφέρειν εἴρηκε 
-Z/4/802/8	πολλάκις ἐν τῷ συγγράμματι. διὰ τοῦτ' οὖν καὶ πάλιν 
-Z/4/802/9	ἐφεξῆς ἐρεῖ ‘ὅκου μὲν γὰρ ἡ γῆ πίειρα καὶ μαλθακὴ 
-Z/4/802/10	καὶ ἔνυδρος καὶ τὰ ὕδατα κάρτα μετέωρα, ὥστε θερμὰ 
-Z/4/802/11	εἶναι τοῦ θέρεος καὶ τοῦ χειμῶνος ψυχρὰ καὶ τῶν 
[0057]  [027]  []  []

-Z/4/802/12	ὡρέων καλῶς κέεται, ἐνταῦθα καὶ 〈οἱ〉 ἄνθρωποι σαρ-
-Z/4/802/13	κώδεές εἰσι καὶ ἄναρθροι καὶ ὑγροὶ καὶ ἀταλαίπωροι  
-Z/4/802/14	καὶ τὴν ψυχὴν κακοὶ ὡς ἐπὶ 〈τὸ〉 πολύ· τό τε ῥᾴθυ-
-Z/4/802/15	μον καὶ τὸ ὑπνηλὸν ἔνεστιν ἐν αὐτοῖσιν, ἔς τε τὰς 
-Z/4/802/16	τέχνας παχέες καὶ οὐ λεπτοὶ οὐδὲ ὀξέες.’ ἐν τούτοις 
-Z/4/802/17	πάλιν ἐδήλωσε σαφέστατα μὴ μόνον τὰ ἤθη ταῖς τῶν 
-Z/4/802/18	ὡρῶν κράσεσιν ἀλλὰ καὶ τὴν ἀμβλύτητα τῆς διανοίας 
-Z/4/802/19	ὥσπερ οὖν καὶ τὴν σύνεσιν ἑπομένην. ὅμοια δὲ τού-
-Z/4/802/20	τοις καὶ τὰ κατὰ τὴν ἐχομένην ῥῆσιν [ὑπ' αὐτοῦ]· γέ-
-Z/4/803/1	γραπται γὰρ αὐτοῖς ὀνόμασιν ‘ὅκου ‖ δέ ἐστιν ἡ γῆ 
-Z/4/803/2	ψιλή τε καὶ ἄνυδρος καὶ τρηχεῖα καὶ ὑπὸ τοῦ χειμῶνος 
-Z/4/803/3	πιεζομένη καὶ ὑπὸ τοῦ ἡλίου κεκαυμένη, ἐνταῦθα 〈δὲ〉 
-Z/4/803/4	σκληρούς τε καὶ ἰσχνοὺς καὶ διηρθρωμένους καὶ εὐτό-
-Z/4/803/5	νους καὶ δασέας τό τε ἐργαστικὸν ὀξὺ ἐνεὸν ἐν τῇ 
-Z/4/803/6	φύσει τῇ τοιαύτῃ καὶ τὸ ἄγρυπνον τά τε ἤθεα καὶ τὰς 
-Z/4/803/7	ὀργὰς αὐθάδεας καὶ ἰδιογνώμονας τοῦ τε ἀγρίου μᾶλ-
-Z/4/803/8	λον μετέχοντας ἢ τοῦ ἡμέρου ἔς τε τὰς τέχνας ὀξυτέ-
-Z/4/803/9	ρους τε καὶ ξυνετωτέρους καὶ τὰ πολέμια ἀμείνονας 
-Z/4/803/10	εὑρήσεις.’ ἐν τούτῳ πάλιν τῷ λόγῳ σαφῶς οὐ μόνον 
-Z/4/803/11	τὰ ἤθη ταῖς τῆς χώρας κράσεσιν ἀκόλουθά φησιν 
-Z/4/803/12	ὑπάρχειν ἀλλὰ καὶ πρὸς τὰς τέχνας τοὺς μὲν ὀξυτέ-
-Z/4/803/13	ρους, τοὺς δ' ἀσυνετωτέρους γίγνεσθαι, τουτέστιν τοὺς 
-Z/4/803/14	μὲν συνετωτέρους, τοὺς δ' ἀμβλυτέρους τε καὶ παχέας 
-Z/4/803/15	τὴν διάνοιαν. οὐκέτ' οὖν δέομαι τῶν κατὰ τὸ δεύ- 
-Z/4/803/16	τερον καὶ ἕκτον τῶν ἐπιδημιῶν γεγραμμένων φυσιο-
-Z/4/803/17	γνωμονικῶν γνωρισμάτων ἁπάντων μνημονεύειν ἀλλ' 
-Z/4/803/18	ἀρκέσει παραγράψαι παραδείγματος ἕνεκα τήνδε τὴν 
-Z/4/803/19	λέξιν αὐτοῦ· ‘ᾧ ἂν ἡ φλὲψ ἡ ἐν ἀγκῶνι σφύζῃ, μανι-
-Z/4/803/20	κὸς καὶ ὀξύθυμος, ᾧ δὲ ἂν ἀτρεμέῃ, τυφώδης.’ κατὰ 
-Z/4/803/21	δὲ τὴν ῥῆσιν ὁ λόγος ἐστὶ τοιοῦτος· ὧν ἀνθρώπων ἡ 
-Z/4/804/1	κατὰ τὸν ἀγκῶνα ἀρτηρία σφο‖δροτάτην ποιεῖται κίνη-
-Z/4/804/2	σιν αὑτῆς, οὗτοι μανικοί εἰσι. φλέβας μὲν γὰρ καὶ 
-Z/4/804/3	τὰς ἀρτηρίας ἐκάλουν οἱ παλαιοί, 〈ὡς〉 δέδεικται πολ-
-Z/4/804/4	λάκις, οὐδέπω δὲ πᾶσαν ἀρτηριῶν κίνησιν ὠνόμαζον 
-Z/4/804/5	σφυγμὸν ἀλλὰ μόνον τὴν αἰσθητὴν [αὐτὴν] ἐν τῷ 
-Z/4/804/6	ἀνθρώπῳ πάντως οὖσαν σφοδράν. Ἱπποκράτης δ' ὡς 
-Z/4/804/7	καὶ πρῶτος ἄρξας τοῦ μετὰ ταῦτα κρατήσαντος ἔθους 
-Z/4/804/8	εἴρηκέ [γὰρ] που σφυγμὸν ἅπασαν τῶν ἀρτηριῶν [τὴν] 
-Z/4/804/9	κίνησιν, ὁποία τις ἂν ᾖ· κατὰ μέντοι τήνδε τὴν ῥῆσιν 
-Z/4/804/10	ἔτι τῷ παλαιῷ τρόπῳ τῆς ἑρμηνείας χρώμενος ἐκ σφοδρᾶς 
-Z/4/804/11	κινήσεως ἀρτηρίας ἐτεκμήρατο μανικὸν καὶ ὀξύθυμον 
-Z/4/804/12	ἄνθρωπον, ἐπεὶ διὰ τὸ πλῆθος τῆς ἐν τῇ καρδίᾳ θερ-
-Z/4/804/13	μασίας οὕτω σφύζουσιν αἱ ἀρτηρίαι· μανικοὺς μὲν γὰρ 
-Z/4/804/14	καὶ ὀξυθύμους τὸ πλῆθος τῆς θερμασίας ἐργάζεται,  
-Z/4/804/15	νωθροὺς δὲ καὶ βαρεῖς καὶ δυσκινήτους ἡ τῆς κράσεως 
-Z/4/804/16	ψυχρότης. 
-Z/4/804/17	  Ἱπποκράτης μὲν 〈οὖν〉 ἐπιδείξας ἐν 
-Z/4/804/18	ὅλῳ 〈λόγῳ〉 τῷ περὶ ὑδάτων καὶ ὡρῶν κράσεως 〈ἑπο-
-Z/4/804/19	μένας〉 ταῖς τοῦ σώματος κράσεσι τὰς τῆς ψυχῆς 
-Z/4/804/20	δυνάμεις, οὐ μόνον ὅσαι κατὰ τὸ θυμοειδὲς ἢ ἐπιθυ-
-Z/4/805/1	μητικὸν αὐτῆς εἰσιν, ἀλλὰ καὶ τὰς ‖ κατὰ τὸ λογιστι-
-Z/4/805/2	κόν, ἁπάντων ἀξιοπιστότατός ἐστι μάρτυς, εἴ τις ἐπι-
-Z/4/805/3	μαρτύροιτο, καθάπερ ἐνίοις ἔθος ἐστί, τὴν τῶν δογ-
-Z/4/805/4	μάτων ἀλήθειαν. ἐγὼ δ' οὐχ ὡς μάρτυρι πιστεύω 
-Z/4/805/5	τἀνδρὶ τοῖς πολλοῖς ὡσαύτως ἀλλ' ὅτι τὰς ἀποδείξεις 
-Z/4/805/6	αὐτοῦ βεβαίας ὁρῶ, διὰ τοῦτο γοῦν καὶ αὐτὸς ἐπαινῶ 
-Z/4/805/7	τὸν Ἱπποκράτην. τίς γὰρ οὐχ ὁρᾷ τὸ σῶμα καὶ τὴν 
-Z/4/805/8	ψυχὴν ἁπάντων τῶν ὑπὸ τοῖς ἄρκτοις 〈ἀνθρώπων〉 
-Z/4/805/9	ἐναντιώτατα διακείμενα τοῖς ἐγγὺς τῆς διακεκαυμένης 
-Z/4/805/10	ζώνης; ἢ τίς οὐκ οἶδε τοὺς ἐν τῷ μέσῳ τούτων, ὅσοι 
-Z/4/805/11	τὴν εὔκρατον οἰκοῦσι χώραν, ἀμείνους τά τε σώματα 
-Z/4/805/12	καὶ τὰ τῆς ψυχῆς ἤθη καὶ σύνεσιν καὶ φρόνησιν 
-Z/4/805/13	ἐκείνων τῶν ἀνθρώπων; ἀλλὰ διά τινας τῶν Πλατω-
-Z/4/805/14	νικοὺς μὲν ἑαυτοὺς ὀνομαζόντων, ἡγουμένους δ' ἐμ-
-Z/4/805/15	ποδίζεσθαι 〈μὲν〉 ἐν ταῖς νόσοις τὴν ψυχὴν ὑπὸ τοῦ 
-Z/4/805/16	σώματος, ὑγιαίνοντος δὲ τὰς ἰδίας ἐνεργείας ἐνεργεῖν 
-Z/4/805/17	οὔτ' ὠφελουμένην οὔτε βλαπτομένην ὑπ' αὐτοῦ, παρα- 
-Z/4/805/18	γράψω τινὰς ῥήσεις τοῦ Πλάτωνος, ἐν αἷς ἀποφαί-
-Z/4/805/19	νεται διὰ τὴν τῶν τόπων κρᾶσιν εἰς φρόνησιν ὠφελου-
-Z/4/805/20	μένους τε καὶ βλαπτομένους 〈τοὺς ἀνθρώπους〉 ἄνευ 
-Z/4/805/21	τοῦ νοσεῖν τὸ σῶμα. ἐν μέν γε τῷ Τιμαίῳ κατὰ τὰ 
-Z/4/806/1	πρῶτα τῶν λόγων ‖ ἔγραψε ‘ταύτην δὴ ξύμπασαν τὴν 
-Z/4/806/2	διακόσμησιν καὶ σύνταξιν ἡ θεὸς προτέρους ὑμᾶς δια-
-Z/4/806/3	κοσμήσασα κατῴκισεν ἐκλεξαμένη τὸν τόπον, ἐν ᾧ γε-
-Z/4/806/4	γένησθε, τὴν εὐκρασίαν τῶν ὡρῶν 〈ἐν αὐτῷ κατι-
-Z/4/806/5	δοῦσα, ὅτι〉 ἄνδρας οἴσοι φρονιμωτάτους’, ἀλλὰ καὶ 
-Z/4/806/6	συνάπτων ἐφεξῆς ‘ἅτε οὖν φιλοπόλεμός τε καὶ φιλό-
-Z/4/806/7	σοφος ἡ θεὸς οὖσα τὸν προσφερεστάτους αὐτῇ μέλλοντα 
-Z/4/806/8	οἴσειν τόπον ἄνδρας τοῦτον ἐκλεξαμένη πρῶτον κατῴ-
-Z/4/806/9	κισεν’. ὅτι μὲν οὖν πολὺ δίδωσι τοῖς τόποις, του-
-Z/4/806/10	τέστι ταῖς ἐπὶ γῆς οἰκήσεσιν, εἴς τε τὰ τῆς ψυχῆς 
-Z/4/806/11	ἤθη καὶ σύνεσιν καὶ φρόνησιν, ἤδη μὲν κἀκ τούτων 
-Z/4/806/12	ἐστὶ δῆλον, ἀλλὰ κἀν τῷ πέμπτῳ τῶν Νόμων ὡδί 
-Z/4/806/13	πως ἔγραψε· ‘καὶ γάρ, ὦ Μέγιλλέ τε καὶ Κλεινία, 
-Z/4/806/14	μηδὲ τοῦθ' ἡμᾶς λανθανέτω περὶ τόπων, 〈ὡς εἰσὶν 
-Z/4/806/15	ἄλλοι τινὲς διαφέροντες ἄλλων τόπων〉 πρὸς τὸ γεννᾶν 
-Z/4/806/16	ἀνθρώπους ἀμείνους καὶ χείρους’. ἐναργῶς πάλιν ἐν-
-Z/4/806/17	ταῦθα γεννᾶν τοὺς τόπους φησὶν ἀμείνους τε καὶ  
-Z/4/806/18	χείρους ἀνθρώπους. ἐφεξῆς 〈δὲ〉 πάλιν ἐπιφέρων 
-Z/4/806/19	τοῖσδέ φησιν ‘οἱ μέν γέ που διὰ πνεύματα παντοῖα 
-Z/4/806/20	καὶ εἱλήσεις ἀλλόκοτοί τ' εἰσὶ καὶ ἀναίδεοι αὐτῶν, οἱ 
-Z/4/806/21	δὲ δι' ὕδατα, οἱ δὲ δι' αὐτὴν τὴν ἐκ τῆς γῆς τροφὴν 
-Z/4/806/22	ἀναδιδοῦσαν οὐ μόνον τοῖς σώμασιν ἀμείνω καὶ χείρω, 
-Z/4/806/23	ταῖς ψυχαῖς δ' οὐχ ἧττον δυναμένην πάντα τὰ τοιαῦτα ‖ 
-Z/4/807/1	ἐμποιεῖν’. ἐν τούτῳ τῷ λόγῳ ‘πνεύματα’ σαφῶς, 〈του-
-Z/4/807/2	τέστι τοὺς ἀνέμους〉, 〈καὶ〉 ‘εἱλήσεις’, τουτέστι τὰς 
-Z/4/807/3	ἐξ ἡλίου θερμότητας, 〈δύνασθαί〉 φησιν εἰς τὰς τῆς 
-Z/4/807/4	ψυχῆς δυνάμεις, εἰ μή τι ἄρα νομίζουσι διὰ μὲν τὰ 
-Z/4/807/5	πνεύματα 〈καὶ〉 τὴν τοῦ περιέχοντος ἀέρος θερμότητα 
-Z/4/807/6	καὶ ψυχρότητα καὶ τὴν τῶν ὑδάτων τε καὶ [τὴν] τῆς 
-Z/4/807/7	τροφῆς φύσιν ἀμείνους τε καὶ χείρους τὴν ψυχὴν 
-Z/4/807/8	ἀνθρώπους δύνασθαι γενέσθαι, ταῦτα δ' αὐτὰ μὴ διὰ 
-Z/4/807/9	μέσων τῶν κράσεων ἐργάζεσθαι [τε] κατὰ τὴν ψυχὴν 
-Z/4/807/10	ἀγαθά τε καὶ φαῦλα· καὶ γὰρ καὶ ταῦτ' ἂν εἴη τῇ 
-Z/4/807/11	συνέσει καὶ παιδείᾳ τῶν ἀνδρῶν ἀκόλουθα. ἀλλ' ἡμεῖς 
-Z/4/807/12	γε σαφῶς ἴσμεν, ὡς ἕκαστον ἔδεσμα καταπίνεται μὲν 
-Z/4/807/13	πρῶτον εἰς τὴν γαστέρα, προκατείργασται δ' ἐν αὐτῇ 
-Z/4/807/14	καὶ μετὰ ταῦτα διὰ τῶν ἐξ ἥπατος εἰς αὐτὴν καθη-
-Z/4/807/15	κουσῶν φλεβῶν ἀναληφθὲν ἐργάζεται τοὺς ἐν τῷ σώ-
-Z/4/807/16	ματι χυμούς, ἐξ ὧν τρέφεται τἆλλα μόρια πάντα καὶ 
-Z/4/807/17	σὺν αὐτοῖς ἐγκέφαλός τε καὶ καρδία καὶ ἧπαρ, ἐν δὲ 
-Z/4/807/18	δὴ τῷ τρέφεσθαι θερμότερα σφῶν αὐτῶν γίγνεται  
-Z/4/807/19	ψυχρότερά τε καὶ ὑγρότερα συνεξομοιούμενα τῇ δυνά-
-Z/4/807/20	μει τῶν ἐπικρατούντων χυμῶν. ὥστε σωφρονήσαντες 
-Z/4/808/1	[καὶ] νῦν γοῦν οἱ δυσχεραίνοντες, 〈ὅτι〉 τροφὴ ‖ δύνα-
-Z/4/808/2	ται τοὺς μὲν 〈σωφρονεστέρους, τοὺς δ' ἀκολαστοτέρους 
-Z/4/808/3	ἐργάζεσθαι καὶ τοὺς μὲν〉 ἐγκρατεστέρους, τοὺς δ' 
-Z/4/808/4	ἀκρατεστέρους καὶ θαρσαλέους καὶ δειλοὺς ἡμέρους 
-Z/4/808/5	τε καὶ πρᾴους ἐριστικούς τε καὶ φιλονείκους, ἡκέτωσαν 
-Z/4/808/6	πρός με μαθησόμενοι, τίνα μὲν ἐσθίειν αὐτοὺς χρή, 
-Z/4/808/7	τίνα δὲ πίνειν. εἴς τε γὰρ τὴν ἠθικὴν φιλοσοφίαν 
-Z/4/808/8	ὀνήσονται μέγιστα καὶ πρὸς ταύτῃ κατὰ τὰς τοῦ 
-Z/4/808/9	λογιστικοῦ δυνάμεις ἐπιδώσουσιν εἰς ἀρετὴν συνετώ-
-Z/4/808/10	τεροι καὶ μνημονικώτεροι γενόμενοι. πρὸς γὰρ ταῖς 
-Z/4/808/11	τροφαῖς καὶ τοῖς πόμασι καὶ τοὺς ἀνέμους αὐτοὺς 
-Z/4/808/12	διδάξω καὶ τὰς τοῦ περιέχοντος κράσεις ἔτι τε τὰς 
-Z/4/808/13	χώρας, ὁποίας μὲν αἱρεῖσθαι προσήκει, ὁποίας δὲ 
-Z/4/808/14	φεύγειν. 
-Z/4/808/15	  Ἀναμνήσω δὲ πάλιν αὐτούς, κἂν μὴ 
-Z/4/808/16	θέλωσιν, ὡς ὁ Πλάτων αὐτός, ἀφ' οὗ παρονομάζουσιν 
-Z/4/808/17	ἑαυτούς, οὐχ ἅπαξ ἢ δὶς ἀλλὰ πολλάκις ἔγραψε περὶ 
-Z/4/808/18	τούτων. ὡσαύτως δ' οὖν ἀρκέσει μοι προσθεῖναι 
-Z/4/808/19	〈ῥήσεις τινὰς〉 κατὰ τὸν ἐνεστῶτα λόγον, ὧν αἱ μὲν 
-Z/4/808/20	δύο περὶ οἴνου πόσεώς εἰσιν ἐκ τοῦ δευτέρου τῶν 
[0057]  [027]  []  []

-Z/4/808/21	Νόμων, 〈ἄλλη δὲ περὶ τροφῆς ἐκ Τιμαίου. Ἡ δ' οὖν 
-Z/4/809/1	ῥῆσις ἐκ τοῦ δευτέρου τῶν Νόμων〉 ἥδε· ‖ ‘ἆρ' οὐ  
-Z/4/809/2	νομοθετήσομεν πρῶτον μὲν τοὺς παῖδας μέχρις 〈ἐτῶν〉 
-Z/4/809/3	ὀκτωκαίδεκα τὸ παράπαν οἴνου μὴ γεύεσθαι, διδά-
-Z/4/809/4	σκοντες, ὡς οὐ χρὴ πῦρ ἐπὶ πῦρ ὀχετεύειν εἴς τε τὸ 
-Z/4/809/5	σῶμα καὶ τὴν ψυχήν, πρὶν ἐπὶ τοὺς πόνους ἐγχειρεῖν 
-Z/4/809/6	πορεύεσθαι, τὴν ἐμμανῆ εὐλαβούμενοι ἕξιν τῶν νέων· 
-Z/4/809/7	μετὰ δὲ τοῦτο οἴνου μὲν γεύεσθαι τοῦ μετρίου μέχρι 
-Z/4/809/8	τριάκοντα ἐτῶν, μέθης δὲ καὶ πολυοινίας 〈τὸ〉 παρά-
-Z/4/809/9	παν τὸν νέον ἀπέχεσθαι· τετταράκοντα δὲ ἐπιβαίνοντα 
-Z/4/809/10	ἐτῶν ἐν τοῖς ξυσσιτίοις εὐωχηθέντα καλεῖν τούς τε 
-Z/4/809/11	ἄλλους θεοὺς 〈καὶ〉 δὴ καὶ Διόνυσον παρακαλεῖν εἰς 
-Z/4/809/12	τὴν τῶν 〈πρεσβυτῶν τελετὴν ἅμα καὶ παιδιάν, ἣν 
-Z/4/809/13	τοῖς〉 ἀνθρώποις ἐπίκουρον τῆς τοῦ γήρως αὐστηρό-
-Z/4/809/14	τητος ἐδωρήσατο τὸν οἶνον φάρμακον, ὥστε ἀνίας καὶ 
-Z/4/809/15	δυσθυμίας λήθην γίγνεσθαι μαλακώτερόν 〈τ'〉 ἐκ 
-Z/4/809/16	σκληροτέρου τὸ τῆς ψυχῆς ἦθος, καθάπερ εἰς πῦρ 
-Z/4/809/17	σίδηρον ἐντεθέντα, γιγνόμενον καὶ οὕτως εὐπλαστό-
-Z/4/809/18	τερον εἶναι;’ ἐκ ταύτης τῆς ῥήσεως μεμνῆσθαι παρα-
-Z/4/809/19	καλῶ τοὺς γενναίους Πλατωνικοὺς οὐ μόνον ἃ λέ-
-Z/4/809/20	λεκται περὶ πόσεως οἴνου κατ' αὐτὴν ἀλλὰ καὶ περὶ  
-Z/4/810/1	τῆς τῶν ἡλικιῶν διαφορᾶς. ‖ ἐμμανῆ μὲν γὰρ εἶναί 
-Z/4/810/2	φησι τὴν τῶν μειρακίων 〈φύσιν〉, αὐστηρὰν δὲ καὶ 
-Z/4/810/3	δύσθυμον καὶ σκληρὰν τὴν τῶν γερόντων, οὐ δήπου 
-Z/4/810/4	διὰ τὸν ἀριθμὸν τῶν ἐτῶν ἀλλὰ κατὰ τὴν τοῦ σώ-
-Z/4/810/5	ματος [ἔχουσαν] κρᾶσιν τὴν οὖσαν ἑκάστῃ τῶν ἡλικιῶν. 
-Z/4/810/6	ἡ μὲν γὰρ τῶν μειρακίων θερμὴ καὶ πολύαιμος, ἡ δὲ 
-Z/4/810/7	τῶν γερόντων ὀλίγαιμός τε καὶ ψυχρὰ καὶ διὰ τοῦτό 
-Z/4/810/8	γ' αὖ τοῖς μὲν γέρουσιν ὠφέλιμος οἴνου πόσις εἰς 
-Z/4/810/9	συμμετρίαν θερμασίας ἐπανάγουσα τὴν ἐκ τῆς ἡλικίας 
-Z/4/810/10	ψυχρότητα, τοῖς δ' αὐξανομένοις ἐναντιωτάτη· ζέουσαν 
-Z/4/810/11	γὰρ αὐτῶν τὴν φύσιν καὶ σφοδρῶς κινουμένην ὑπερ-
-Z/4/810/12	θερμαίνει τε καὶ εἰς ἀμέτρους καὶ σφοδρὰς ἐκβαίνει 
-Z/4/810/13	κινήσεις. ἀλλὰ Πλάτωνι μὲν καὶ ταῦτα καὶ ἄλλα πολλὰ 
-Z/4/810/14	κατὰ τὸ δεύτερον τῶν Νόμων εἴρηται περὶ πόσεως 
-Z/4/810/15	οἴνου τοῖς βουλομένοις ἀναγιγνώσκειν ὠφέλιμα· μόνης 
-Z/4/810/16	δ' ἔτι μιᾶς ἐγὼ ῥήσεως αὐτοῦ μνημονεύσω κατὰ τὸ 
-Z/4/810/17	τέλος εἰρημένης ἁπάντων τῶν περὶ πόσεως οἴνου λόγων, 
-Z/4/810/18	ἔνθα προῄρηται 〈τὸν〉 τῶν Καρχηδονίων νόμον. ἔχει 
-Z/4/810/19	δ' ἡ ῥῆσις οὕτως· ‘ἀλλ' ἔτι μᾶλλον τῆς Κρητῶν 
-Z/4/810/20	καὶ Λακεδαιμονίων χρείας προσθείμην ἂν 〈τῷ〉 τῶν 
-Z/4/811/1	Καρχηδονίων ‖ νόμῳ, μηδέποτε μηδένα ἐπὶ στρατο-
-Z/4/811/2	πέδου γεύεσθαι τούτου τοῦ πόματος ἀλλ' ὑδροποσίαις  
-Z/4/811/3	ξυγγίγνεσθαι τοῦτον τὸν χρόνον ἅπαντα 〈καὶ〉 κατὰ 
-Z/4/811/4	πόλιν 〈μήτε δοῦλον〉 μήτε δούλην γεύεσθαι μηδέποτε 
-Z/4/811/5	μηδὲ ἄρχοντας τοῦτον τὸν ἐνιαυτὸν ὃν ἂν ἄρχωσι, 
-Z/4/811/6	μηδ' αὖ κυβερνήτας μηδὲ δικαστὰς ἐνεργοὺς ὄντας 
-Z/4/811/7	οἴνου [μὴ] γεύεσθαι τὸ παράπαν μηδὲ ὅστις βουλευ-
-Z/4/811/8	σόμενος εἰς βουλὴν ἀξίαν τινὰ λόγου ξυνέρχεται μηδέ 
-Z/4/811/9	γε μεθ' ἡμέραν τὸ παράπαν μηδένα, εἰ μὴ σωμασκίας 
-Z/4/811/10	ἢ νόσων ἕνεκα, μηδ' αὖ νύκτωρ, 〈ὅταν〉 ἐπινοῇ τις 
-Z/4/811/11	παῖδας ποιεῖσθαι ἀνὴρ ἢ γυνή. καὶ ἄλλα δὲ πολλὰ 
-Z/4/811/12	ἄν τις λέγοι, ἐν οἷς τοῖς νοῦν τε καὶ νόμον ἔχουσιν 
-Z/4/811/13	ὀρθὸν οὐ ποτέος οἶνος’. ταῦτα τοῦ Πλάτωνος εἰρηκότος 
-Z/4/811/14	οὐκ ἐπὶ τῶν νοσούντων σωμάτων ἀλλ' ἐπὶ τῶν ἀμέμ-
-Z/4/811/15	πτως ὑγιαινόντων, εἴ γ' ὑμῖν δοκοῦσιν, ὦ γενναιό-
-Z/4/811/16	τατοι Πλατωνικοί, στρατεύεσθαι καὶ ἄρχειν καὶ δικάζειν 
-Z/4/811/17	καὶ κυβερνᾶν ναῦς ὑγιαίνοντες ἄνδρες, ἀποκρίνασθέ 
-Z/4/811/18	μοι τοὐντεῦθεν ἐρωτῶντι, πότερον οὐχ ὥσπερ τις 
-Z/4/811/19	τύραννος ὁ ποθεὶς οἶνος κελεύει τὴν ψυχὴν μήτε νοεῖν 
-Z/4/811/20	ἀκριβῶς, ἃ πρόσθεν ἐνόει, μήτε πράττειν ὀρθῶς, ἃ 
-Z/4/811/21	πρόσθεν ἔπραττε, καὶ διὰ τοῦτο φυλάττεσθαί φησιν 
-Z/4/812/1	ὁ Πλάτων ‖ ὡς πολέμιον; εἰ γὰρ ἅπαξ εἴσω τοῦ σώ- 
-Z/4/812/2	ματος ἀφίκοιτο, καὶ τὸν κυβερνήτην κωλύει, ὡς προσήκει, 
-Z/4/812/3	μεταχειρίζεσθαι τοὺς οἴακας τῆς νεὼς καὶ τοὺς στρα-
-Z/4/812/4	τευομένους [μὴ] σωφρονεῖν ἐν ταῖς παρατάξεσι 〈καὶ〉 
-Z/4/812/5	τοὺς δικαστάς, ὁπότε [οὖν] δικαίους εἶναι χρή, ποιεῖ 
-Z/4/812/6	σφάλλεσθαι καὶ πάντας τοὺς ἄρχοντας ἄρχειν κακῶς 
-Z/4/812/7	καὶ προστάττειν [μὲν] οὐδὲν ὑγιές. ἡγεῖται 〈γὰρ〉 τὸν 
-Z/4/812/8	οἶνον ἀτμῶν θερμῶν ὅλον τε τὸ σῶμα καὶ μάλιστα 
-Z/4/812/9	τὴν κεφαλὴν πληροῦντα κινήσεως μὲν ἀμετροτέρας 
-Z/4/812/10	αἴτιον γίγνεσθαι τῷ τ' ἐπιθυμητικῷ μέρει τῆς ψυχῆς 
-Z/4/812/11	καὶ τῷ θυμοειδεῖ, βουλῆς δὲ προπετεστέρας τῷ λογι-
-Z/4/812/12	στικῷ. καὶ μήν, εἴπερ οὕτως ἔχει ταῦτα, διὰ μέσης 
-Z/4/812/13	τῆς κράσεως αἱ εἰρημέναι τῆς ψυχῆς ἐνέργειαι φαί-
-Z/4/812/14	νονται βλαπτόμεναι πινόντων ἡμῶν τὸν οἶνον, ὥσπερ 
-Z/4/812/15	γε πάλιν ὠφελούμεναι [τινές]. ἀλλὰ γὰρ τοῦθ' ὑμᾶς, 
-Z/4/812/16	ἐὰν βούλησθε, διδάξω καθ' ἕτερον καιρόν, ἐκ τοῦ θερ-
-Z/4/812/17	μαίνειν ὅσα βλάπτειν τε καὶ ὠφελεῖν ἡμᾶς οἶνος πέ-
-Z/4/812/18	φυκεν· ἐν δὲ τῷ παρόντι τὴν ἐν τῷ Τιμαίῳ ῥῆσιν 
-Z/4/812/19	παραγράψω, καθ' ἣν προειπὼν ὁ Πλάτων οὕτως· 
-Z/4/812/20	‘ταύτῃ κακοὶ πάντες οἱ κακοὶ διὰ δύο ἀκουσιώτατα 
-Z/4/812/21	γιγνόμεθα· ὧν αἰτιατέον μὲν ἀεὶ τοὺς 〈φυτεύοντας 
-Z/4/813/1	τῶν〉 φυτευομένων μᾶλλον ‖ καὶ τοὺς τρέφοντας τῶν 
-Z/4/813/2	τρεφομένων’ ἐφεξῆς φησι ‘πειρατέον μήν, ὅπῃ τις δύ- 
-Z/4/813/3	ναται, καὶ διὰ τροφῆς καὶ δι' ἐπιτηδευμάτων μαθη-
-Z/4/813/4	μάτων τε φυγεῖν μὲν κακίαν, τοὐναντίον δ' ἑλεῖν’. 
-Z/4/813/5	ὥσπερ 〈γὰρ〉 ‘ἐπιτηδεύματα καὶ μαθήματα’ κακίας μὲν 
-Z/4/813/6	ἀναιρετικά, γεννητικὰ δ' ἀρετῆς ἐστιν, οὕτω καὶ ἡ 
-Z/4/813/7	‘τροφή’· λεγομένης 〈τ'〉 ἐνίοτε τροφῆς [ὑπ' αὐτῶν] 
-Z/4/813/8	οὐ μόνον τῆς ἐπὶ σιτίοις ἀλλὰ καὶ πάσης τῶν παίδων 
-Z/4/813/9	[τε] διαίτης οὐχ οἷόν τε φάναι κατὰ τὸ δεύτερον ση-
-Z/4/813/10	μαινόμενον εἰρῆσθαι [μὲν] νῦν ὑπ' αὐτοῦ τὴν τροφήν· 
-Z/4/813/11	οὐ γὰρ τοῖς παισὶν ἀλλὰ τοῖς τελείοις παρακελευό-
-Z/4/813/12	μενος ἔφη ‘πειρατέον μήν, ὅπῃ τις δύναται, καὶ διὰ 
-Z/4/813/13	τροφῆς καὶ δι' ἐπιτηδευμάτων μαθημάτων τε φυγεῖν 
-Z/4/813/14	μὲν κακίαν, τοὐναντίον δ' ἑλεῖν’. ἐπιτηδεύματ' οὖν 
-Z/4/813/15	λέγει τὰ [γε] κατὰ γυμναστικήν τε καὶ μουσικήν, μαθή-
-Z/4/813/16	ματα 〈δὲ〉 τά τε κατὰ γεωμετρίαν καὶ ἀριθμητικήν· 
-Z/4/813/17	τροφὴν δ' οὐκ ἄλλην τινὰ νοεῖν οἷόν τε παρὰ τὴν ἐκ 
-Z/4/813/18	τῶν σιτίων καὶ ῥοφημάτων καὶ πομάτων, ἐξ ὧν ἐστι 
-Z/4/814/1	καὶ οἶνος, ὑπὲρ οὗ πολλὰ διῆλθεν ὁ Πλάτων ‖ ἐν τῷ 
-Z/4/814/2	δευτέρῳ τῶν Νόμων. ὅστις δὲ βούλεται καὶ χωρὶς 
-Z/4/814/3	τούτου γνῶναί τι περὶ πάσης τῆς ἐν ταῖς τροφαῖς 
-Z/4/814/4	δυνάμεως, ἔνεστιν ἀναγιγνώσκειν αὐτῷ τρία 〈περὶ 
-Z/4/814/5	τοῦδε βιβλία τὰ ἡμέτερα καὶ τέταρτον ἐπ' αὐτοῖς τὸ〉 
-Z/4/814/6	περὶ εὐχυμίας τε καὶ κακοχυμίας, οὗ μάλιστα χρῄζομεν 
-Z/4/814/7	εἰς τὸ παρόν. πολλὰ μὲν οὖν ἡ κακοχυμία ταῖς τῆς  
-Z/4/814/8	ψυχῆς ἐνεργείαις λυμαίνεται, διασῴζει δ' ἀβλαβεῖς ἡ 
-Z/4/814/9	εὐχυμία. 
-Z/4/814/10	  Οὐκ οὖν ἀναιρετικὸς ὅδ' ὁ λόγος ἐστὶ 
-Z/4/814/11	τῶν ἐκ φιλοσοφίας καλῶν ἀλλ' ὑφηγητικός τε καὶ 
-Z/4/814/12	διδασκαλικὸς 〈καίτοι γ'〉 ἀγνοούμενος 〈μέχρι〉 τινὸς 
-Z/4/814/13	ἐνίοις τῶν φιλοσόφων· οἵ τε γὰρ ἡγούμενοι πάντας 
-Z/4/814/14	ἀνθρώπους ἐπιδεκτικοὺς ἀρετῆς ὑπάρχειν [ὅπερ ἴσον 
-Z/4/814/15	ἐστὶ τῷ μηδένα γενέσθαι φυσικόν] οἵ τε μηδένα τὴν 
-Z/4/814/16	δικαιοσύνην αἱρεῖσθαι αὐτήν, ἐξ ἡμίσεος ἑκάτεροι τὴν 
-Z/4/814/17	ἀνθρωπίνην ἑωράκασι φύσιν. οὔτε γὰρ ἅπαντες ἐχθροὶ 
-Z/4/814/18	φύονται δικαιοσύνης οὔθ' ἅπαντες φίλοι, διὰ τὰς 
-Z/4/814/19	κράσεις τῶν σωμάτων ἑκάτεροι τοιοῦτοι γενόμενοι. 
-Z/4/814/20	πῶς οὖν, φασί, δικαίως 〈ἄν〉 τις ἐπαινοῖτο καὶ ψέγοιτο 
-Z/4/814/21	καὶ μισοῖτο καὶ φιλοῖτο γενόμενος πονηρὸς ἢ ἀγαθὸς 
-Z/4/815/1	οὐ δι' ἑαυτὸν ‖ ἀλλὰ διὰ τὴν κρᾶσιν, ἣν ἐξ ἄλλων 
-Z/4/815/2	αἰτίων φαίνεται λαμβάνων; ὅτι, φήσομεν, ὑπάρχει 
-Z/4/815/3	τοῦτο πᾶσιν ἡμῖν, ἀσπάζεσθαι μὲν τὸ ἀγαθὸν καὶ 
-Z/4/815/4	προσίεσθαι 〈καὶ〉 φιλεῖν, ἀποστρέφεσθαι δὲ καὶ μισεῖν 
-Z/4/815/5	καὶ φεύγειν τὸ κακόν, οὐκέτι προσκεπτομένοις οὔτ' 
-Z/4/815/6	εἰ γενητόν ἐστιν οὔτ' εἰ μὴ γενητόν [οὐκέτι ἕτερον αὐτῷ  
-Z/4/815/7	τοιοῦτον ἐποίησεν οὔτε κατεσκεύασεν αὐτῷ τοιοῦτον]. τοὺς 
-Z/4/815/8	γοῦν σκορπίους καὶ τὰ φαλάγγια καὶ τὰς ἐχίδνας 
-Z/4/815/9	ἀναιροῦμεν ὑπὸ τῆς φύσεως γεγονότα τοιαῦτα καὶ 
-Z/4/815/10	οὐχ ὑφ' ἑαυτῶν [ἀγένητόν τε καὶ πρῶτον καὶ μέγιστον 
-Z/4/815/11	θεὸν ὁ Πλάτων λέγων ὁμοίως ἀγαθὸν ὀνομάζει καὶ ἡμεῖς 
[0057]  [027]  []  []

-Z/4/815/12	δὲ πάντες φύσει φιλοῦμεν αὐτὸν ὄντα τοιοῦτον ἐξ αἰῶνος, 
-Z/4/815/13	οὐχ ὑφ' ἑαυτοῦ γενόμενον ἀγαθόν· ὅλως γὰρ οὐδ' ἐγένετό 
-Z/4/815/14	ποτε διὰ παντὸς ἀγένητος ὢν καὶ ἀίδιος]. εἰκότως οὖν 
-Z/4/815/15	καὶ τῶν ἀνθρώπων τοὺς πονηροὺς μισοῦμεν οὐ προσ-
-Z/4/815/16	λογιζόμενοι τὸ ποιῆσαν αἴτιον αὐτοὺς τοιούτους, ἔμ-
-Z/4/815/17	παλιν δὲ προσιέμεθα καὶ φιλοῦμεν τοὺς ἀγαθούς, εἴτ' 
-Z/4/815/18	ἐκ φύσεως εἴτ' ἐκ παιδείας καὶ διδασκαλίας εἴτ' ἐκ 
-Z/4/815/19	προαιρέσεως καὶ ἀσκήσεως ἐγένοντο τοιοῦτοι. καὶ μέν 
-Z/4/816/1	γε καὶ ἀποκτείνομεν τοὺς ἀνιάτως ‖ πονηροὺς διὰ τρεῖς 
-Z/4/816/2	αἰτίας εὐλόγως· ἵνα μήθ' ἡμᾶς ἀδικήσωσι ζῶντες εἰς 
-Z/4/816/3	φόβον τε τοὺς ὁμοίους αὐτοῖς ἐνάγωσιν ὡς κολασθησο-
-Z/4/816/4	μένους ἐφ' οἷς ἂν ἀδικήσωσι, καὶ τρίτον ὅτι αὐτοῖς 
-Z/4/816/5	ἐκείνοις ἄμεινόν ἐστι τεθνάναι διεφθαρμένοις οὕτω 
-Z/4/816/6	τὴν ψυχήν [ὡς ἀνίατον ἔχειν τὴν κακίαν], ὡς μηδ' ὑπὸ 
-Z/4/816/7	τῶν Μουσῶν αὐτῶν παιδεύεσθαι, μή τί γ' ὑπὸ Σωκρά-
-Z/4/816/8	τους ἢ καὶ Πυθαγόρου βελτιοῦσθαι δύνασθαι. θαυ-
-Z/4/816/9	μάζω δ' ἐν τῷδε τῶν Στωϊκῶν ἅπαντας μὲν ἀνθρώ-
-Z/4/816/10	πους εἰς ἀρετῆς κτῆσιν ἐπιτηδείως ἔχειν οἰομένων,  
-Z/4/816/11	διαστρέφεσθαι 〈δ'〉 ὑπὸ τῶν συζώντων. ἵνα γὰρ ἐάσω 
-Z/4/816/12	τἆλλα πάντα τὰ καταβάλλοντα τὸν λόγον αὐτῶν, ἓν 
-Z/4/816/13	[δὲ] μόνον ἐρωτήσω περὶ τῶν πρώτων γενομένων ἀν-
-Z/4/816/14	θρώπων, οἳ μηδένα πρὸ ἑαυτῶν ἔσχον ἕτερον· ἡ δια-
-Z/4/816/15	στροφὴ πόθεν ἢ ὑπὸ τίνων αὐτοῖς ἐγένετο; οὐχ ἕξουσι 
-Z/4/816/16	λέγειν, ὥσπερ γε κἀν τῷ νῦν χρόνῳ μικρὰ παιδία 
-Z/4/816/17	θεώμενοι πονηρότατα, τίς ἐδίδαξεν αὐτὰ τὴν πονηρίαν, 
-Z/4/816/18	ἀδυνατοῖεν 〈ἂν〉 λέγειν, καὶ μάλισθ' ὅταν ᾖ πολλὰ 
-Z/4/817/1	ἅμα μὲν ‖ τρεφόμενα τὴν αὐτὴν τροφὴν ὑπὸ τοῖς αὐτοῖς 
-Z/4/817/2	γονεῦσιν ἢ διδασκάλοις ἢ παιδαγωγοῖς, ἐναντιώτατα 
-Z/4/817/3	δὲ ταῖς φύσεσιν. τί γὰρ 〈ἂν〉 ἐναντιώτερον εἴη τοῦ 
-Z/4/817/4	κοινωνικοῦ παιδίου τῷ φθονερῷ, καθάπερ καὶ τοῦ 
-Z/4/817/5	ἐλεήμονος τῷ ἐπιχαιρεκάκῳ, τοῦ δὲ δειλοῦ [πρὸς ἅπαντα] 
-Z/4/817/6	τῷ θαρσαλέῳ καὶ τοῦ μωροτάτου τῷ συνετωτάτῳ καὶ 
-Z/4/817/7	τοῦ φιλαλήθους τῷ φιλοψευδεῖ; καὶ φαίνεταί γε τὰ 
-Z/4/817/8	παιδία, κἂν ὑπὸ τοῖς αὐτοῖς γονεῦσι καὶ διδασκάλοις 
-Z/4/817/9	καὶ παιδαγωγοῖς τρέφηται, κατὰ τὰς εἰρημένας ἐναν-
-Z/4/817/10	τιώσεις ἀλλήλων διαφέροντα. παραφυλάττειν οὖν δεῖ 
-Z/4/817/11	[εἰπεῖν] τὰ τοιαῦ〈τα κα〉τὰ τῶν νῦν φιλοσόφων· 
-Z/4/817/12	ἄμεινον δ' ἐστὶν ἴσως εἰπεῖν οὐ φιλοσόφων ἀλλ' ἐπαγ-
-Z/4/817/13	γελλομένων φιλοσοφεῖν· ὡς, εἴ γ' ὄντως ἐφιλοσόφουν, 
-Z/4/817/14	ἐφύλαττον 〈ἂν〉 αὐτὸ τοῦτο πρῶτον, 〈τὸ〉 ἀπὸ τῶν 
-Z/4/817/15	ἐναργῶς φαινομένων τὰς ἀρχὰς τῶν ἀποδείξεων ποι- 
-Z/4/817/16	εῖσθαι. καὶ τοῦτ' ἐοίκασι μάλιστα πάντων οἱ παλαιό-
-Z/4/817/17	τατοι πρᾶξαί τε καὶ κληθῆναι σοφοὶ παρὰ τοῖς ἀνθρώ-
-Z/4/817/18	ποις οὔτε συγγράμματα γράφοντες οὔτε διαλεκτικὴν ἢ 
-Z/4/817/19	φυσικὴν ἐπιδεικνύμενοι θεωρίαν ἀλλ' ἐξ αὐτῶν μὲν 
-Z/4/818/1	τῶν ‖ 〈ἐναργῶς φαινομένων τῆς θεωρίας ἀρξάμενοι 
-Z/4/818/2	τῶν〉 ἀρετῶν, ἀσκήσαντες δ' αὐτὰς ἔργοις, οὐ λόγοις. 
-Z/4/818/3	οὗτοι γοῦν οἱ φιλόσοφοι βλέποντες εὐθὺς ἐξ ἀρχῆς 
-Z/4/818/4	τὰ παιδία, κἂν ἄριστα παιδεύηται καὶ μηδὲν ἔχῃ θεά-
-Z/4/818/5	σασθαι παράδειγμα κακίας, ὅμως ἁμαρτάνοντα [τινὲς 
-Z/4/818/6	μὲν αὐτῶν φύσει κακοὺς ἅπαντας ἀνθρώπους ἀπεφήναντο, 
-Z/4/818/7	τινὲς δ' ὀλίγου δεῖν ἅπαντας]—σπάνιον γὰρ ὄντως 
-Z/4/818/8	ἔστι θεᾶσθαι παιδίον ἄμεμπτον—οἱ μὲν οὐδενὸς 
-Z/4/818/9	ὄντος τοιούτου πάντας ἀνθρώπους ἀπεφήναντο φύσει 
-Z/4/818/10	κακοὺς ὑπάρχειν, οἱ δ' ἕνα ἢ δύο που κατὰ 〈τὸ〉 
-Z/4/818/11	σπάνιον ἰδόντες οὐ πάντας ἀλλὰ τοὺς πλείστους ἔφα-
-Z/4/818/12	σαν εἶναι κακούς. εἰ γάρ τις, οὐκ 〈ὢν〉 ἐπιτρίπτων 
-Z/4/818/13	τε καὶ φιλονείκων, ἐθελήσειεν [ἂν] ἐλευθερίᾳ γνώμῃ 
-Z/4/818/14	καθάπερ οἱ παλαιοὶ φιλόσοφοι τὰ πράγματα θεάσα-
-Z/4/818/15	σθαι, παντάπασιν ὀλίγους παῖδας εὑρήσει πρὸς ἀρετὴν 
-Z/4/818/16	εὖ πεφυκότας καὶ παύσεται πάντας μὲν ἡμᾶς ἡγούμενος 
-Z/4/818/17	εὖ πεφυκέναι, διαστρέφεσθαι δ' ὑπὸ τῶν [ἐξεπιτιμών-
-Z/4/818/18	των] γονέων τε καὶ παιδαγωγῶν καὶ διδασκάλων· οὐ  
-Z/4/818/19	γὰρ δὴ ἄλλοις γέ τισιν ἐντυγχάνει τὰ παιδία. πάνυ 
-Z/4/818/20	δ' εὐήθεις εἰσὶ καὶ οἱ διαστρέφεσθαι λέγοντες ἡμᾶς 
-Z/4/819/1	ὑπό τε ‖ τῆς ἡδονῆς καὶ τοῦ ἄλγους, τῆς μὲν ἑλκούσης 
-Z/4/819/2	〈πρὸς ἑαυτήν〉, τοῦ δ' ἀποτρεπτικοῦ τε καὶ τραχέος 
-Z/4/819/3	ὄντος. εἰ μὲν γὰρ πάντες ᾠκειώμεθα πρὸς τὴν ἡδονήν, 
-Z/4/819/4	οὐκ οὖσαν ἀγαθὸν ἀλλ', ὡς ὁ Πλάτων ἔφη, δέλεαρ 
-Z/4/819/5	μέγιστον κακοῦ, φύσει κακοὶ πάντες ἐσμέν, εἰ δ' οὐ 
-Z/4/819/6	πάντες ἀλλά τινες, ἐκεῖνοι μόνοι φύσει μοχθηροὶ τυγ-
-Z/4/819/7	χάνουσιν ὄντες. καίτοι γ' εἰ μὲν μηδεμίαν ἔχομεν 
-Z/4/819/8	ἑτέραν ἐν ἡμῖν δύναμιν ᾠκειωμένην μᾶλλον ἡδονῆς, 
-Z/4/819/9	〈ἰσχυροτέρα πως ἔσται〉 ἡδονὴ τῆς ἀρετῆς, ἥτις κρείτ-
-Z/4/819/10	των τῆς πρὸς τὴν ἡδονὴν ἀγούσης ἡμᾶς ἐστι δυνάμεως 
-Z/4/819/11	κἂν οὕτως εἴημεν ἅπαντες κακοὶ τὴν μὲν κρείττονα 
-Z/4/819/12	δύναμιν ἀσθενεστέραν, ἰσχυροτέραν δὲ τὴν μοχθηρὰν 
-Z/4/819/13	ἔχοντες· εἰ δ' ἡ κρείττων ἐστὶν ἰσχυροτέρα, τίς τοὺς 
-Z/4/819/14	πρώτους ἀνθρώπους ἀνέπεισεν ὑπὸ τῆς ἀσθενεστέρας 
-Z/4/819/15	νικηθῆναι; ταῦτ' οὖν αὐτὰ τῶν Στωϊκῶν ἐμέμψατο 
-Z/4/819/16	καὶ ὁ πάντων ἐπιστημονικώτατος Ποσειδώνιος, 〈ὃς〉 
-Z/4/819/17	ἐν οἷς ἐπαίνων ἐστὶ μεγίστων ἄξιος, ἐν τούτοις αὐτοῖς 
-Z/4/819/18	[μὲν] ὑπὸ τῶν ἄλλων οὐκ ἐπαινεῖται Στωϊκῶν· ἐκεῖνοι 
-Z/4/819/19	μὲν γὰρ ἔπεισαν ἑαυτοὺς τὴν πατρίδα μᾶλλον ἢ δόγ- 
-Z/4/819/20	ματα προδοῦναι, Ποσειδώνιος δὲ τὴν τῶν Στωϊκῶν 
-Z/4/820/1	αἵρεσιν μᾶλλον ‖ ἢ τὴν ἀλήθειαν. διὰ τοῦτο κατά τε 
-Z/4/820/2	τὴν περὶ τῶν παθῶν πραγματείαν ἐναντιώτατα φρονεῖ 
-Z/4/820/3	Χρυσίππῳ κἀν τοῖς περὶ τῆς διαφορᾶς τῶν ἀρετῶν, 
-Z/4/820/4	πολλὰ μὲν ὧν εἶπε Χρύσιππος ἐν τοῖς λογικῶς ζητου-
-Z/4/820/5	μένοις περὶ τῶν παθῶν τῆς ψυχῆς μεμψάμενος, ἔτι δὲ 
-Z/4/820/6	πλείω τῶν ἐν τοῖς περὶ τῆς διαφορᾶς τῶν ἀρετῶν. 
-Z/4/820/7	οὐ τοίνυν οὐδὲ Ποσειδωνίῳ δοκεῖ τὴν κακίαν ἔξωθεν 
-Z/4/820/8	ἐπεισιέναι τοῖς ἀνθρώποις οὐδεμίαν ἔχουσαν ἰδίαν 
-Z/4/820/9	ῥίζαν 〈ἐν〉 ταῖς ψυχαῖς ἡμῶν, ὅθεν ὁρμωμένη βλα-
-Z/4/820/10	στάνει τε καὶ αὐξάνεται, ἀλλ' αὐτὸ τοὐναντίον εἶναι. 
-Z/4/820/11	καὶ γὰρ καὶ τῆς κακίας ἐν ἡμῖν αὐτοῖς σπέρμα· καὶ 
-Z/4/820/12	δεόμεθα πάντες οὐχ οὕτω τοῦ φεύγειν τοὺς πονηροὺς 
-Z/4/820/13	ὡς τοῦ διώκειν τοὺς καθαρίσοντάς τε καὶ κωλύσοντας 
-Z/4/820/14	ἡμῶν τὴν αὔξησιν τῆς κακίας. οὐ γάρ, ὡς οἱ Στωϊκοί 
-Z/4/820/15	φασιν, ἔξωθεν ἐπεισέρχεται ταῖς ψυχαῖς ἡμῶν τὸ σύμ-
-Z/4/820/16	παν τῆς κακίας, ἀλλὰ τὸ πλέον ἐξ ἑαυτῶν ἔχουσιν οἱ 
-Z/4/820/17	πονηροὶ τῶν ἀνθρώπων, ἔξωθεν δ' ἔλαττον τούτων 
-Z/4/820/18	πολλῷ τὸ ἐπεισερχόμενόν ἐστιν. ἐκ τούτου μὲν οὖν 
-Z/4/820/19	ἐθισμοί τε γίγνονται μοχθηροὶ τῷ τῆς ψυχῆς ἀλόγῳ 
-Z/4/821/1	μέρει καὶ δόξαι ψευδεῖς τῷ λογιστικῷ, καθάπερ ‖ ὅταν 
-Z/4/821/2	ὑπὸ καλοῖς καὶ ἀγαθοῖς ἀνδράσι παιδευώμεθα, δόξαι 
-Z/4/821/3	μὲν ἀληθεῖς, ἐθισμοὶ δὲ χρηστοί .... ταῖς κράσεσι  
-Z/4/821/4	δ' ἕπεται κατὰ μὲν τὸ λογιστικὸν ἀγχίνοιά τε καὶ 
-Z/4/821/5	μωρία κατὰ τὸ μᾶλλόν τε καὶ ἧττον· αἱ κράσεις δ' 
-Z/4/821/6	αὐταὶ τῇ τε πρώτῃ γενέσει καὶ ταῖς εὐχύμοις διαίταις 
-Z/4/821/7	ἀκολουθοῦσιν, ὥστε συναυξάνειν ἄλληλα ταῦτα. διὰ 
-Z/4/821/8	γοῦν τὴν θερμὴν κρᾶσιν 〈οἱ〉 ὀξύθυμοι γιγνόμενοι 
-Z/4/821/9	ταύταις πάλιν ταῖς ὀξυθυμίαις ἐκπυροῦσι τὴν ἔμφυτον 
-Z/4/821/10	θερμασίαν· ἔμπαλιν δ' οἱ σύμμετροι ταῖς κράσεσι συμ-
-Z/4/821/11	μέτρους τὰς τῆς ψυχῆς κινήσεις ἔχοντες εἰς εὐθυμίαν 
-Z/4/821/12	ὠφελοῦνται. ὥσθ' ὁ μὲν ἡμέτερος λόγος ὁμολογεῖ τοῖς 
-Z/4/821/13	ἐναργῶς φαινομένοις ἐξηγούμενος τὰς αἰτίας ὧν μὲν 
-Z/4/821/14	ὑπ' οἴνου καὶ φαρμάκων τινῶν πάσχομεν, ὧν δ' ὑπὸ 
-Z/4/821/15	διαίτης ἀγαθῆς καὶ κακῆς, ὥσπερ γε καὶ ὠφελούμεθά 
-Z/4/821/16	τε καὶ 〈βλαπτόμεθα〉 δι' ἐπιτηδευμάτων τε καὶ μαθη-
-Z/4/821/17	μάτων, οὐχ ἥκιστα δὲ καὶ τῆς φυσικῆς διαφορᾶς τῶν 
-Z/4/821/18	παίδων ἀποδιδοὺς τὴν αἰτίαν. οἱ δ' οὐκ ἐκ τῆς τοῦ 
-Z/4/821/19	σώματος κράσεως ἡγούμενοι τὴν ψυχὴν ὠφελεῖσθαί τε 
-Z/4/821/20	καὶ βλάπτεσθαι περί τε τῆς τῶν παίδων διαφορᾶς 
-Z/4/821/21	οὐδὲν ἔχουσι λέγειν ὧν τ' ἐκ τῆς διαίτης ὠφελούμεθα, 
-Z/4/822/1	οὐδενὸς ‖ ἔχουσιν αἰτίαν ἀποδοῦναι, καθάπερ οὐδὲ τῆς 
-Z/4/822/2	ἐν τοῖς ἤθεσι διαφορᾶς, καθ' ἣν τὰ μὲν θυμικά, τὰ 
-Z/4/822/3	δ' ἄθυμα καὶ τὰ μὲν συνετά, τὰ δ' οὐ φαίνεται. ἐν 
-Z/4/822/4	Σκύθαις μὲν γὰρ εἷς ἀνὴρ ἐγένετο φιλόσοφος, Ἀθή-
-Z/4/822/5	νησι δὲ πολλοὶ τοιοῦτοι· πάλιν δ' ἐν Ἀβδήροις ἀσύν-
-Z/4/822/6	ετοι πολλοί, τοιοῦτοι δ' Ἀθήνησιν ὀλίγοι.  