
[0057]  [043]  []  []

-Z/7/42/t1	{ΓΑΛΗΝΟΥ ΠΕΡΙ ΤΩΝ ΣΥΜΠΤΩΜΑ-
-Z/7/42/t2	  ΤΩΝ ΔΙΑΦΟΡΑΣ ΒΙΒΛΙΟΝ.} 
-Z/7/42/1	  Τίνα μέν ἐστι καὶ πόσα τὰ σύμπαντα νο-
-Z/7/42/2	σήματα κατ' εἴδη τε καὶ γένη διαιρουμένοις, ἁπλᾶ τε καὶ 
-Z/7/42/3	σύνθετα, ὁπόσαι τε καθ' ἕκαστον αὐτῶν αἰτίαι τῆς γενέσεως, 
-Z/7/42/4	ἐν ἑτέροις ὑπομνήμασι γέγραπται. λοιπὸν δ' ἂν εἴη περὶ 
-Z/7/42/5	τῶν συμπτωμάτων διελθεῖν, ἵν' ᾖ τέλειος ὁ περὶ πασῶν τῶν 
-Z/7/42/6	παρὰ φύσιν διαθέσεων λόγος. ἅπασα γὰρ οὖν διάθεσις 
-Z/7/42/7	σώματος ἐξισταμένη τοῦ κατὰ φύσιν ἤτοι νόσημά ἐστιν, 
-Z/7/42/8	ἢ αἰτία νοσήματος, ἢ σύμπτωμα νοσήματος. ὅπερ ἔνιοι  
[0057]  [043]  []  []

-Z/7/43/1	τῶν ἰατρῶν ἐπιγέννημα καλοῦσιν. ἀλλὰ τοῦτο μὲν οὐ πάνυ 
-Z/7/43/2	τι σύνηθές ἐστι τοῖς Ἕλλησι τοὔνομα, σύμπτωμα δὲ καὶ πά-
-Z/7/43/3	θημα καὶ πάθος ὀνομάζουσι συνήθως ἅπαντα τὰ τοιαῦτα. 
-Z/7/43/4	σημαίνεται μὴν οὐ πάντῃ ταυτὸν ἐκ τῶν ὀνομάτων, ἀλλ' ὡς 
-Z/7/43/5	ἐγὼ νῦν διαιρήσω περὶ πάντων ἑξῆς τῶν παρακειμένων ἀλλή-
-Z/7/43/6	λοις κατὰ τόνδε τὸν τρόπον ἐπεξιών. ἡ μὲν δὴ νόσος εἴρηται, 
-Z/7/43/7	κατασκευή τις οὖσα παρὰ φύσιν, ὑφ' ἧς ἐνέργεια βλάπτεται 
-Z/7/43/8	πρώτως. δῆλον δὲ ὡς εἰ καὶ διάθεσίν τινα εἴποιμεν παρὰ 
-Z/7/43/9	φύσιν, ὑφ' ἧς ἐνέργεια βλάπτεται, ταὐτὸν ἐροῦμεν. ἕκαστον 
-Z/7/43/10	γὰρ τῶν ὄντων διάκειται πως, εἴθ' ὑγιεινὸν, ἄν τε νοσῶδες, 
-Z/7/43/11	ἄν τε μηδέτερον ὑπάρχῃ. παρὰ δὲ τὸ διακεῖσθαί πως τὸ τῆς 
-Z/7/43/12	διαθέσεως ὄνομα γέγονεν, εἰς ταύτην ἠγμένον τὴν χρῆσιν οὐχ 
-Z/7/43/13	ὑπὸ τῶν φιλοσόφων μόνων τῶν παλαιῶν, ἀλλὰ καὶ τῶν ἄλ-
-Z/7/43/14	λων Ἑλλήνων. ἡ μὲν οὖν διάθεσις κοινὸν ἁπάντων, ὑγιαι-
-Z/7/43/15	νόντων καὶ νοσούντων καὶ οὐδετέρως ἐχόντων. καὶ γὰρ 
-Z/7/43/16	καὶ μέλους καὶ ἁρμονίας καὶ λόγου καὶ λέξεως διάθεσις 
-Z/7/43/17	εἴρηται παρὰ τοῖς Ἕλλησιν. ἡ νόσος δὲ τὸ ἐναντίον τῇ ὑγείᾳ.  
-Z/7/44/1	διαφέρει δ' ἀμφοῖν τὸ πάθος τε καὶ πάθημα προσαγορευό-
-Z/7/44/2	μενον, ὥσπερ δὴ καὶ Πλάτων αὐτὸς διοριζόμενος ἔλεγε· 
-Z/7/44/3	πᾶν γὰρ ὅ τι περ ἂν πάσχῃ τις πάθος προσρητέον. ὅθεν, οἶ-
-Z/7/44/4	μαι, καὶ τὰς τῶν αἰσθήσεων ἀλλοιώσεις παθήματα προσαγο-
-Z/7/44/5	ρεύει, κατὰ μὲν τὴν ὄψιν τὰς ἀπὸ λευκοῦ καὶ μέλανος 
-Z/7/44/6	καὶ ξανθοῦ καὶ τῶν ἄλλων χρωμάτων, κατὰ δὲ τὴν ἁφὴν 
-Z/7/44/7	τὰς ἀπὸ θερμοῦ καὶ ψυχροῦ καὶ ξηροῦ καὶ ὑγροῦ καὶ 
-Z/7/44/8	σκληροῦ καὶ μαλακοῦ καὶ τῶν τοιούτων ἁπάντων. οὕτω 
-Z/7/44/9	δὲ καὶ καθ' ἑκάστην τῶν ἄλλων αἰσθήσεων. ὀνομάζει δὲ καὶ 
-Z/7/44/10	τὴν ἡδονὴν πάθημα, καὶ ὅλως ἅπασαν κίνησιν ἡντιναοῦν 
-Z/7/44/11	τὴν ὑφ' ἑτέρου γινομένην ἐν ἑτέρῳ. ἡ μὲν γὰρ τοῦ ποιοῦν-
-Z/7/44/12	τος κίνησις ἐνέργεια, πάθημα δὲ καὶ πάθος ἡ τοῦ διατιθε-
-Z/7/44/13	μένου πως ὑπ' αὐτοῦ. καὶ γὰρ καθόλου τὸ διατίθεσθαί 
-Z/7/44/14	πως ταυτὸν τῷ πάσχειν ἐστί. καὶ διήνεγκε τῆς διαθέσεως τὸ 
-Z/7/44/15	πάθημα κινήσει· παυσαμένου γὰρ τοῦ ἀλλοιοῦντος, ἡ περὶ 
-Z/7/44/16	τὸ παθὸν ἀλλοίωσις ὑπομένουσα, διάθεσίς ἐστι τοῦ παθόν-
-Z/7/44/17	τος. ὥστε ἐν αὐτῷ μὲν τῷ τρέπεσθαι καὶ μεταβάλλεσθαι 
-Z/7/44/18	καὶ ἀλλοιοῦσθαι καὶ κινεῖσθαι τὸ πάθος ἔχει τὴν γένεσιν, 
-Z/7/44/19	ἐν δὲ τῷ μένοντι καὶ σωζομένῳ περὶ τὸ ὑποκείμενον σῶμα  
-Z/7/45/1	τὴν διάθεσιν. ἤδη δὲ μένουσαν διάθεσιν οἱ Ἕλληνες ὀνομά-
-Z/7/45/2	ζουσι πάθος, ὥσπερ καὶ τὸ πεποιηκὸς, οὐκ ἔτι δὲ τὸ 
-Z/7/45/3	ποιοῦν, αἴτιον. καί τοί γε οὐδὲ τοῦτο ἁπλῶς αἴτιον οὔθ' 
-Z/7/45/4	ἡ μένουσα διάθεσις ἁπλῶς ἐστι πάθος, ἀλλὰ καὶ αὐτὴ κατά 
-Z/7/45/5	γε τὸν ἀκριβῆ λόγον γεγονὸς μὲν πάθος ἐστὶν, ὂν δὲ οὐκέτι. 
-Z/7/45/6	ὅτι δ' οὕτως σύνηθες ὀνομάζειν τοῖς Ἕλλησιν ἐν τῇ τῶν 
-Z/7/45/7	ἰατρικῶν ὀνομάτων πραγματείᾳ δέδεικται. καὶ χρὴ μεμνη-
-Z/7/45/8	μένους ὅπερ ἀεὶ λέγεται πρὸς ἡμῶν ὑπὲρ μὲν τῶν ὀνομάτων 
-Z/7/45/9	ὅτι τάχιστα συντίθεσθαι πρὸς ἀλλήλους, ἐπὶ δὲ τὰ πράγματα 
-Z/7/45/10	σπεύδειν αὐτὰ, καὶ διατρίβειν τε καὶ χρονίζειν ἐν ἐκείνοις. 
-Z/7/45/11	ἀλλ' οἱ πλεῖστοι τῶν πεπαιδεῦσθαι φασκόντων ἔμπαλιν δρῶ-
-Z/7/45/12	σιν, ἅπαντα κατατρίβοντες τὸν ἑαυτῶν βίον εἰς τὴν περὶ 
-Z/7/45/13	τῶν ὀνομάτων ἔριν, ὡς μηδέποτε δυνηθῆναι τοῦ τέλους τῆς 
-Z/7/45/14	τέχνης ἐφικέσθαι. τί δὴ οὖν χρὴ ποιεῖν τὸν ἀληθείας ἐραστήν; 
-Z/7/45/15	ἐπιδεικνύναι τὰ παραπλήσια ταῖς ἀλλήλων φύσεσι πράγματα, 
-Z/7/45/16	καὶ διὰ τοῦτο παρορώμενα, κᾄπειτα τίθεσθαι κατὰ τούτων 
-Z/7/45/17	τὰ ὀνόματα, μάλιστα μὲν, εἰ οἷός τε εἴη, τὰ συνηθέστα-
-Z/7/45/18	τα τοῖς Ἕλλησιν· εἰ δ' ἀγνοοίη ταῦτα, ποιεῖν ἴδια,  
-Z/7/46/1	πρὸ πάντων δὲ καθ' ἑκάστου πράγματος ἓν ὄνομα, ἵνα μήτε 
-Z/7/46/2	παρὰ τὴν ὁμωνυμίαν ἀσάφειά τις γένηται καὶ σοφίσματα 
-Z/7/46/3	συνίστηται κατὰ τὸν λόγον, μήτε παραλείπηταί τι πρᾶγμα· 
-Z/7/46/4	τὸ δ' εἴτ' ὀρθῶς, εἴτε οὐκ ὀρθῶς, εἴτε κυρίως, εἴτ' ἀκύ-
-Z/7/46/5	ρως κεῖται τοὔνομα, κατὰ πολλὴν ἐπισκέπτεσθαι σχολὴν, ὅταν 
-Z/7/46/6	ἤδη τὰ πράγματα μεμαθηκότες ὑπάρχωμεν. ἐν γὰρ τῇ τού-
-Z/7/46/7	των γνώσει τὸ κατορθοῦν ἐστιν, οὐκ ἐν τοῖς ὀνόμασιν. 
-Z/7/46/8	ἡμεῖς μὲν οὖν, ὡς ἔφην, τὰ συνήθη τε τοῖς Ἕλλησιν ὀνό-
-Z/7/46/9	ματα τιθέμεθα καὶ τὰ παρακείμενα ἀλλήλοις πράγματα διο-
-Z/7/46/10	ριζόμεθα, τοῖς δ' ἄλλοις ὀνομάζειν μὲν ὡς ἂν ἐθέλωσι 
-Z/7/46/11	συγχωροῦμεν, ἀδιόριστον δέ τι πρᾶγμα παραλιπεῖν οὐ συγ-
-Z/7/46/12	χωροῦμεν. ἐν αὐτοῖς γοῦν τούτοις τοῖς νῦν προκειμένοις 
-Z/7/46/13	ἡμῖν, ἐπειδὴ τὸ μὲν ἐν τῷ τρέπεσθαι καὶ μεταβάλλεσθαι τὸ 
-Z/7/46/14	σῶμα καὶ ὁπωσοῦν ἀλλοιοῦσθαι γινόμενον ἕτερόν ἐστι τοῦ 
-Z/7/46/15	γεγονότος ἤδη καὶ μένοντος, αὐτοῦ δὲ τοῦ γεγονότος τὸ μὲν 
-Z/7/46/16	ἐνεργείας τῆς κατὰ φύσιν ἐστὶ ποιητικὸν, τὸ δὲ βλαπτικὸν, 
-Z/7/46/17	τὸ μὲν ἐν τῷ γίνεσθαι τὸ εἶναι κεκτημένον ἐνέργειαν ἢ πά-
-Z/7/46/18	θος ὠνομάσαμεν, τὸ δ' ἐν τῷ διαμένειν ἐπί τινα χρόνον  
-Z/7/47/1	ὑγείαν ἢ νόσον. ἐνεργείας δὲ διώρισται πάθος, ὡς ποιοῦν 
-Z/7/47/2	ποιουμένου καὶ νόσος ὑγείας, ὡς τὸ μὲν παρὰ φύσιν ὂν, 
-Z/7/47/3	τὸ δὲ κατὰ φύσιν. αὖθις οὖν αὐτῶν εἰπόντες ὅλους τοὺς 
-Z/7/47/4	λόγους, ἐχώμεθα τῶν ἐφεξῆς. ὑγεία μὲν οὖν ἐστι διάθεσις 
-Z/7/47/5	κατὰ φύσιν ἐνεργείας ποιητική. διαφέρει δ' οὐδὲν, ὡς ἔφα-
-Z/7/47/6	μεν, εἴτε κατασκευὴν, ἢ διάθεσιν εἴποιμεν, εἴτε ποιητικὴν 
-Z/7/47/7	ἐνεργείας, εἴτ' αἰτίαν ἐνεργείας. ὡσαύτως δὲ καὶ εἰ τὸ κατὰ 
-Z/7/47/8	φύσιν ἀφέλοιμεν, οὐδὲν διοίσει. συσσημαίνεται γὰρ ἐν τῷ 
-Z/7/47/9	λοιπῷ λόγῳ. οὕτω δὲ καὶ νόσος, ἡ παρὰ φύσιν κατασκευὴ 
-Z/7/47/10	τοῦ σώματος, καὶ αἰτία τοῦ βεβλάφθαι τὴν ἐνέργειαν. ἢ 
-Z/7/47/11	συντομώτερον οὕτως, νόσος ἐστὶ διάθεσις παρὰ φύσιν, 
-Z/7/47/12	ἐνεργείας ἐμποδιστική. πάθος δ' ἐστὶν ἡ περὶ τὴν ὕλην 
-Z/7/47/13	ἀπὸ τοῦ δρῶντος κίνησις. αὕτη δὲ ἡ τοῦ δρῶντος κίνησις 
-Z/7/47/14	ἐνέργεια. τὸ δ' ἐκ τῆς ἑαυτοῦ φύσεως εἰσφερόμενόν τινα 
-Z/7/47/15	τῷ γινομένῳ μοῖραν τῆς γενέσεως αἴτιον αὐτοῦ λέγε-
-Z/7/47/16	ται. πλείω δ' ἐστὶ ταῦτα κατὰ γένος· ἥ τε γὰρ ὕλη καὶ 
-Z/7/47/17	ἡ χρεία καὶ ὁ σκοπὸς καὶ τὸ ὄργανον καὶ τὸ ὅθεν ἡ 
-Z/7/47/18	ἀρχὴ τῆς κινήσεως. ἕκαστον γὰρ τούτων εἰσφέρεταί τινα  
-Z/7/48/1	τῷ γενομένῳ συντέλειαν· τὰ δ' οὐδὲν μὲν εἰσφερόμενα, μὴ 
-Z/7/48/2	χωριζόμενα δὲ τῶν εἰσφερομένων, τὸν ὧν οὐκ ἄνευ λόγον 
-Z/7/48/3	ἐπέχει. τούτων οὕτως ἐχόντων, ἐνδέχεταί τινα στίχον αἰτιῶν 
-Z/7/48/4	γενέσθαι πολλάκις ἀλλήλας διαδεχομένων, ὡς εἰ καὶ ψηφί-
-Z/7/48/5	δων ἐφεξῆς ἀλλήλαις κειμένων πλειόνων κινήσειέ τις τὴν 
-Z/7/48/6	πρώτην, αὕτη δὲ τὴν δευτέραν, κᾀκείνη τὴν τρίτην, καὶ 
-Z/7/48/7	οὕτω κατὰ τὸ ἑξῆς ἑκάστη τὴν μεθ' ἑαυτήν. ἐν γὰρ τοῖς 
-Z/7/48/8	τοιούτοις ἅπασιν, εἰ μή τις διορίζοιτο τοῦ κατὰ συμβεβηκὸς 
-Z/7/48/9	ποιεῖν λεγομένου τὸ καθ' ἑαυτὸ, πάμπολλά τε καὶ ἀτοπώ-
-Z/7/48/10	τατα συμπεσεῖται τοῖς λόγοις ἁμαρτήματα. σημαίνει δὲ ταυ-
-Z/7/48/11	τὸν τὸ μὲν καθ' ἑαυτὸ τῷ πρώτως, κᾂν εἴ τινες τῶν ἀττικι-
-Z/7/48/12	ζόντων φυλάττοιντο τοὔνομα, τὸ δὲ κατὰ συμβεβηκὸς τῷ 
-Z/7/48/13	δευτέρως. ὁ μὲν οὖν τὸν δάκτυλον προσενεγκὼν τῇ πρώτῃ 
-Z/7/48/14	ψηφῖδι πρώτως μὲν ταύτην ἐκίνησε, κατὰ συμβεβηκὸς δὲ καὶ 
-Z/7/48/15	δευτέρως τὴν ἐφεξῆς αὐτῇ, καὶ οὕτως ἤδη καὶ τὰς ἄλλας 
-Z/7/48/16	ἁπάσας. οὕτως δὲ καὶ ἡ πρώτη καθ' ἑαυτὴν μὲν τὴν δευτέ-
-Z/7/48/17	ραν, κατὰ συμβεβηκὸς δὲ τὴν τρίτην καὶ τὰς ἄλλας τὰς 
-Z/7/48/18	ἐφεξῆς. καὶ ἡ δευτέρα δὲ κατὰ τὸν αὐτὸν λόγον πρώτως  
-Z/7/49/1	μὲν τὴν τρίτην, δευτέρως δὲ τὴν τετάρτην καὶ τὴν πέμπτην 
-Z/7/49/2	καὶ τὰς ἐφεξῆς. εἰ δὲ ἀκριβέστερον ἔτι διαιρεῖσθαι βού-
-Z/7/49/3	λοιο, πρὸς γὰρ τὴν τῶν πραγμάτων ἀκρίβειαν οὕτω χρη-
-Z/7/49/4	σιμώτερον, ἑκάστη τῶν ψηφίδων πρώτως μὲν κινεῖ τὴν ἐφεξῆς, 
-Z/7/49/5	δευτέρως δὲ τὴν μετ' ἐκείνην, καὶ τρίτως τὴν ἔτι μετ' ἐκείνην, 
-Z/7/49/6	καὶ τετάρτως τὴν ἐφεξῆς αὐτῇ. τούτων οὕτως ἐχόντων καὶ 
-Z/7/49/7	διωρισμένων, ἐπειδὴ τὸ νόσημα διάθεσίς τις ἦν παρὰ φύσιν 
-Z/7/49/8	τὴν ἐνέργειαν βλάπτουσα, τῆς νόσου δ' αὐτῆς ἐνδέχεταί τινα 
-Z/7/49/9	προηγεῖσθαι διάθεσιν ἑτέραν, παρὰ φύσιν μὲν καὶ ταύτην, 
-Z/7/49/10	οὐ μὴν κατά γε τὸν ἑαυτῆς λόγον βλάπτουσαν τὴν ἐνέργειαν, 
-Z/7/49/11	ἀλλὰ διὰ μέσου τοῦ νοσήματος, τὴν τοιαύτην διάθεσιν οὐ 
-Z/7/49/12	νόσημα καλέσομεν, ἀλλ' αἰτίαν προηγουμένην νοσήματος, 
[0057]  [043]  []  []

-Z/7/49/13	ἀκριβῶς τε τὸν νοῦν ἐνταῦθα προσέξομεν τοῖς κᾀκείνην τὴν 
-Z/7/49/14	διάθεσιν αἰτίαν εἶναι φάσκουσι τοῦ βλάπτεσθαι τὴν ἐνέρ-
-Z/7/49/15	γειαν. οὐδὲ γὰρ καθ' ἑαυτὴν, οὐδὲ πρώτως, ἀλλὰ κατὰ 
-Z/7/49/16	συμβεβηκός τε καὶ δευτέρως ἐμποδίζεσθαί τε καὶ βλάπτεσθαι 
-Z/7/49/17	δι' αὐτὴν ἐροῦμεν τὴν ἐνέργειαν, ὑπὸ δὲ τοῦ νοσήματος 
-Z/7/49/18	αὐτοῦ πρώτως τε καὶ κατὰ τὸν ἑαυτοῦ λόγον. ὅθεν κᾀν 
-Z/7/49/19	τῷ λέγειν διάθεσιν σώματος ἐμποδιστικὴν ἐνεργείας εἶναι  
-Z/7/50/1	τὸ νόσημα τοῖς μὲν εὐθὺς ὑπακούουσιν, ὅτι πρώτως τε καὶ 
-Z/7/50/2	καθ' ἑαυτὴν, αὐτάρκης ὁ λόγος· ὅσοι δ' ἂν ἤτοι σκαιότε-
-Z/7/50/3	ρον, ἢ ἐριστικώτερον ἀκούωσι, προσθετέον αὐτοῖς καὶ τὸ 
-Z/7/50/4	πρώτως, ἵν' ᾖ τοιοῦτος ὁ λόγος· νόσημά ἐστι διάθεσις σώ-
-Z/7/50/5	ματος ἐνεργείας τινὸς ἐμποδιστικὴ πρώτως. ὅσαι τοίνυν 
-Z/7/50/6	αὐτῆς προηγοῦνται διαθέσεις, οὔπω νοσήματα. κᾂν εἰ συμ-
-Z/7/50/7	πίπτοιεν δέ τινες αὐταῖς ἕτεραι διαθέσεις οἷον σκιαί τινες 
-Z/7/50/8	παρακολουθοῦσαι, καὶ ταύτας οὐ νοσήματα καλέσομεν, ἀλλὰ 
-Z/7/50/9	συμπτώματα. καὶ ἡμῖν οὕτως οὐ πᾶν ὅ τι περ ἂν ᾖ παρὰ 
-Z/7/50/10	φύσιν ἐν τῷ σώματι, νόσημα εὐθὺς ἔσται κλητέον, ἀλλὰ τὸ 
-Z/7/50/11	πρώτως μὲν βλάπτον τὴν ἐνέργειαν, νόσημα, τὸ δὲ τούτου 
-Z/7/50/12	προηγούμενον, αἴτιον μὲν νοσήματος, οὔπω δὲ νόσημα. εἰ 
-Z/7/50/13	δ' ἕποιτό τις ἄλλη τῷ νοσήματι περὶ τὸ σῶμα διάθεσις, αὕτη 
-Z/7/50/14	σύμπτωμα ὀνομασθήσεται. καὶ μὴν καὶ ἡ τῆς ἐνεργείας αὐ-
-Z/7/50/15	τῆς βλάβη σύμπτωμά ἐστι τοῦ ζώου. πᾶν γὰρ ὅ τι περ ἂν 
-Z/7/50/16	παρὰ φύσιν συμβαίνῃ τῷ ζώῳ, σύμπτωμά ἐστι. παρὰ μὲν 
-Z/7/50/17	δὴ τοῖς Ἕλλησιν ἡ τῶν ὀνομάτων χρῆσις οὕτως ἔχει. μετατι-
-Z/7/50/18	θέναι δ' ἔξεστι τῷ βουλομένῳ, μενόντων, ὥσπερ εἴρηται, τῶν  
-Z/7/51/1	πραγμάτων, οἷον εὐθὺς εἰ μὴ βούλοιτο σύμπτωμα καλεῖν, 
-Z/7/51/2	ἀλλ' ἐπιγέννημα. σύμπτωμα μὲν γὰρ εἶναι πᾶν ὅπερ ἂν συμ-
-Z/7/51/3	βεβήκῃ τῷ ζώῳ παρὰ φύσιν, ἐπιγέννημα δὲ οὐ πᾶν, ἀλλὰ 
-Z/7/51/4	τὸ μόνοις τοῖς νοσήμασιν ἐξ ἀνάγκης ἑπόμενον. ἀλλ' ἡμεῖς 
-Z/7/51/5	γ', ὡς ἔφην, ἅπασαν μὲν ἀλλοίωσιν ἔτι γινομένην πάθος 
-Z/7/51/6	εἶναι, ἅπαντα δὲ τὰ παρὰ φύσιν ὑπάρχοντα τοῖς σώμασιν 
-Z/7/51/7	ὀνομάσομεν συμπτώματα. καὶ συμβήσεται ταυτὸν ἐνίοτε 
-Z/7/51/8	πρᾶγμα καὶ πάθος ὀνομάζεσθαι καὶ σύμπτωμα, τῶν ση-
-Z/7/51/9	μαινομένων ἑκατέρων ὑπαρχόντων αὐτῷ κατ' ἄλλον καὶ ἄλ-
-Z/7/51/10	λον λόγον. οἷον αὐτίκα τὸ τρέμειν πάσχειν ἐστὶν, ὅτι καὶ 
-Z/7/51/11	ἀλλοιοῦσθαι καὶ κινεῖσθαι μὴ κατὰ τὴν οἰκείαν ἐνέργειαν 
-Z/7/51/12	συμβαίνει, καὶ πάθημά τε καὶ πάθος ὁ τρόμος, ὅτι καὶ 
-Z/7/51/13	ἀλλοίωσις ἡ τοιαύτη κίνησις· ἀλλὰ καὶ σύμπτωμα· παρὰ 
-Z/7/51/14	φύσιν γὰρ ἡ κίνησις. εἰ δέ γε ἀλλοίωσις ᾖ μόνον, ὥσπερ ἐν 
-Z/7/51/15	τῷ βλέπειν τε καὶ ἀκούειν καὶ ὀσφραίνεσθαι καὶ γεύεσθαι 
-Z/7/51/16	καὶ ἅπτεσθαι γίνοιτο, πάθος ἂν ὀνομαζέσθω μόνον, οὐκέτι δὲ 
-Z/7/51/17	σύμπτωμα. τὸ γάρ τοι τοῦ συμπτώματος ἴδιον αὐτὸ τοῦτ' 
-Z/7/51/18	ἔστι, τὸ παρὰ φύσιν. ὅθεν κᾀν ταῖς διαφοραῖς ἁπάσαις τοῦ  
-Z/7/52/1	κατὰ φύσιν ἐξαλλαττομέναις συνίσταται. καὶ γὰρ σχημάτων 
-Z/7/52/2	τῶν κατὰ φύσιν, καὶ χρωμάτων, καὶ μεγεθῶν, ἐνεργημάτων 
-Z/7/52/3	τε καὶ παθημάτων διαφθειρομένων γίνεται. καὶ οὗτός ἐστιν 
-Z/7/52/4	ἰδιαίτατος αὐτοῦ λόγος, ἐξάλλαξις τοῦ κατὰ φύσιν. τί δέ; 
-Z/7/52/5	οὐχὶ καὶ ἡ νόσος ἐξάλλαξις τοῦ κατὰ φύσιν; ἢ οὐχ 
-Z/7/52/6	ἁπλῶς ἐξάλλαξις, ἀλλ' ἐξάλλαξίς τις, ἁπλῶς δὲ ἐξάλλαξις 
-Z/7/52/7	τὸ σύμπτωμα; τοῦ γὰρ ἐν ταῖς διαθέσεσι κατὰ φύσιν ἐξαλ-
-Z/7/52/8	λαττομένου καὶ βλάπτοντος τὴν ἐνέργειαν ἡ νόσος γίνεται, 
-Z/7/52/9	καὶ δυοῖν τούτοιν ἐξ ἀνάγκης ἐδεῖτο πρὸς τὸ νόσος ὑπάρ-
-Z/7/52/10	χειν, ἐν γένει μὲν εἶναι τῆς διαθέσεως, βλάπτειν δὲ τὴν ἐνέρ-
-Z/7/52/11	γειαν, ὧν οὐδέτερον ἀνάγκη παρεῖναι τῷ συμπτώματι. καὶ 
-Z/7/52/12	γὰρ εἰ μὴ διάθεσις εἴη, καὶ εἰ μὴ βλάπτοι γέ τινα ἐνέργειαν, 
-Z/7/52/13	ἀλλὰ αὐτῷ γε μόνῳ τῷ παρὰ φύσιν ἱκανῶς ὁρισθήσεται. 
-Z/7/52/14	νοσήματος μὲν δὴ ταύτῃ διήνεγκε, παθήματος δὲ τῷ τὸ 
-Z/7/52/15	μὲν ἐν κινήσει πάντως εἶναι τὸ πάθημα καὶ κατὰ φύσιν ἐνίοτε, 
-Z/7/52/16	τὸ σύμπτωμα δὲ οὐκ ἐν κινήσει μόνον, ἀλλὰ καὶ καθ' ἕξιν 
-Z/7/52/17	τινὰ, καὶ πάντως παρὰ φύσιν. ἔσται δὴ πάθος μὲν ἡ περὶ 
-Z/7/52/18	τὴν ὕλην ἀλλοίωσις ἢ κίνησις ἔτι γινομένη, ἡ δ' ὑπομένουσα,  
-Z/7/53/1	διάθεσις, σύμπτωμα δὲ, πᾶν ὅ τι περ ἂν συμπίπτῃ τῷ ζώῳ 
-Z/7/53/2	παρὰ φύσιν. ὥστε καὶ ἡ νόσος ὑπὸ τὴν τοῦ γενικοῦ συμ-
-Z/7/53/3	πτώματος ἀναχθήσεται προσηγορίαν. ἔστι γάρ πως καὶ αὕτη 
-Z/7/53/4	σύμπτωμα. καὶ μὲν δὴ καὶ τὰ προηγούμενα τῶν νόσων 
-Z/7/53/5	αἴτια τὰ κατ' αὐτὸ τὸ σῶμα τοῦ ζώου συνιστάμενα τῇ τοῦ 
-Z/7/53/6	γενικοῦ συμπτώματος ὑποπέπτωκεν ἐννοίᾳ. 
-Z/7/53/7	  Περὶ μὲν οὖν τούτων ἤδη λέλεκται, περὶ 
-Z/7/53/8	δὲ τῶν εἰδικῶν συμπτωμάτων ἐν τῷδε γράμματι πρόκειται 
-Z/7/53/9	διελθεῖν. ἔστι δὲ καὶ τούτων τριττὴ διαφορά· τὰ μὲν γὰρ 
-Z/7/53/10	διαθέσεις εἰσὶν αὐτοῦ τοῦ σώματος ἡμῶν· τὰ δὲ ἐνεργειῶν 
-Z/7/53/11	βλάβαι· τὰ δὲ ἀμφοτέραις ἑπόμενα, κατά τε τὴν ἀμετρίαν 
-Z/7/53/12	τῶν ἐκκρινομένων καὶ ἐπεχομένων καὶ τοὺς ἐν αὐτῷ τῷ ζώῳ 
-Z/7/53/13	συνισταμένους ψόφους, καὶ προσέτι τὰς ἄλλας ἁπάσας αἰ-
-Z/7/53/14	σθητὰς διαφοράς. βλάβη δ' ἀκουέσθω νῦν καὶ ἡ στέρησις. 
-Z/7/53/15	οὐ γὰρ ἡ δυσκινησία μόνον, οὐδὲ ἡ δυσαισθησία, βλάβαι 
-Z/7/53/16	τινὲς τῶν ἐνεργειῶν εἰσιν, ἀλλὰ καὶ ἡ ἀκινησία τε καὶ ἡ 
-Z/7/53/17	ἀναισθησία· κατὰ δὲ τὸν αὐτὸν τρόπον οὐδ' ἡ δυσπεψία 
-Z/7/53/18	μόνον, ἀλλὰ καὶ ἡ ἀπεψία. ταυτὶ μὲν οὖν τὰ γένη τῶν  
-Z/7/54/1	συμπτωμάτων, ἐν οἷς χρὴ σκοπεῖσθαι τὰς κατὰ μέρος διαφο-
-Z/7/54/2	ράς· ἑξῆς δ' ἂν εἴη προσῆκον ἕκαστον διελθεῖν τῷ λόγῳ, 
-Z/7/54/3	πρότερόν γε ἀναμνήσαντας, ὃ κᾀν τῷ περὶ τῆς τῶν νοσημά-
-Z/7/54/4	των διαφορᾶς εἴπομεν, ὡς ὅσοι τὴν ὑγείαν οὐ διάθεσιν σώ-
-Z/7/54/5	ματος, ἀφ' ἧς ἐνεργοῦμεν, ἀλλ' αὐτὰς ἐνόμισαν εἶναι τὰς 
-Z/7/54/6	ἐνεργείας, ἣν ἡμεῖς νῦν ὑπὲρ τῆς τῶν ἐνεργειῶν βλάβης διδα-
-Z/7/54/7	σκαλίαν ἐν τοῖς συμπτώμασι διέξιμεν, αὐτοὶ τῶν νοσημάτων 
-Z/7/54/8	ποιήσονται, καὶ διενεχθήσονται δηλονότι περὶ τῶν ὀνο-
-Z/7/54/9	μάτων ἡμῖν μόνον, εἰ μηδὲν ἐν αὐτοῖς σφάλλοιντο τοῖς πράγ-
-Z/7/54/10	μασιν. ἔστι δὲ, ὡς πολλάκις εἴρηται, τῶν τοιούτων ἁπα-
-Z/7/54/11	σῶν διδασκαλιῶν τὰ σφάλματα παραλειπομένης τινὸς δια-
-Z/7/54/12	φορᾶς. ἐὰν οὖν ἁπάσας αὐτὰς διεξιόντες μὴ συμπτωμάτων, 
-Z/7/54/13	ἀλλὰ νοσημάτων εἶναι φάσκωσιν, ἐν ὀνόματι μόνῳ καὶ οὐκ 
-Z/7/54/14	ἐν πράγματι διαφωνήσουσιν ἡμῖν. λεκτέον οὖν ἤδη τὰς δια-
-Z/7/54/15	φορὰς ἐπ' ἀρχὴν ἀναγαγόντας τὸν λόγον, ἐπειδὴ τὸ σύμ-
-Z/7/54/16	πτωμα προσαγορεύεται γενικῶς μὲν ἅπαν ὅ τι περ ἂν συμ-
-Z/7/54/17	βεβήκῃ τῷ ζώῳ παρὰ φύσιν, ὡς καὶ τὰ νοσήματα, καὶ τὰς 
-Z/7/54/18	αἰτίας αὐτῶν τὰς ἐν τῷ σώματι συνισταμένας· οὐ γὰρ δὴ  
-Z/7/55/1	τάς γε προκαταρκτικὰς εἶναι συμπτώματα. καθ' ἑτέραν δέ 
-Z/7/55/2	τινα καὶ οἷον ἰδικωτέραν ἔννοιαν, ἀφαιρεθέντων τῶν τε νο-
-Z/7/55/3	σημάτων καὶ τῶν αἰτίων, τὰ λοιπὰ πάντα τὰ παρὰ φύσιν 
-Z/7/55/4	ὀνομάζεται συμπτώματα. καὶ νῦν ἡμῖν ὑπὲρ τούτων πρό-
-Z/7/55/5	κειται λέγειν. 
-Z/7/55/6	  Ἀναμνησθέντας οὖν πρῶτον χρὴ τὸ 
-Z/7/55/7	τριττὸν τῆς φύσεως αὐτῶν οὕτω τέμνειν ἐφεξῆς ἅπαντα, τὴν 
-Z/7/55/8	ἀρχὴν ἀπὸ τῆς βλάβης τῶν ἐνεργειῶν ποιησαμένους. τμη-
-Z/7/55/9	τέον δὴ ταύτην εἰς δύο τὰ πρῶτα γένη, διότι καὶ τῶν ἐνερ-
-Z/7/55/10	γειῶν αὐτῶν δύο εἰσὶν αἱ πρῶται διαφοραί. αἱ μὲν γὰρ 
-Z/7/55/11	ψυχῆς, αἱ δὲ φύσεώς εἰσι. καὶ καλοῦνται διὰ τοῦτο ψυχι-
-Z/7/55/12	καὶ μὲν αἱ πρότεραι, φυσικαὶ δὲ αἱ δεύτεραι. αὖθις οὖν τὰς 
-Z/7/55/13	ψυχικὰς προτέρας τέμνοντες εἴς τε τὰς αἰσθητικὰς καὶ τὰς κι-
-Z/7/55/14	νητικὰς καὶ τρίτας τὰς ἡγεμονικὰς, (οὐδὲν γὰρ χεῖρον οὕτως 
-Z/7/55/15	αὐτὰς ὀνομάσαι διδασκαλίας σαφοῦς ἕνεκα) καὶ πάλιν ἑκάστην 
-Z/7/55/16	τῶν εἰρημένων διαιροῦμεν εἰς τὰς ἐν αὐτῇ διαφοράς. ἡ μὲν 
-Z/7/55/17	οὖν αἰσθητικὴ τῆς ψυχῆς ἐνέργεια πέντε τὰς πάσας ἔχει διαφο- 
-Z/7/56/1	ρὰς, ὁρατὰς, καὶ ὀσφρητὰς, καὶ γευστὰς, καὶ ἀκουστὰς, καὶ 
-Z/7/56/2	ἁπτάς· ἡ δὲ κινητικὴ τὸ μὲν προσεχὲς ὄργανον ἓν ἔχει καὶ 
-Z/7/56/3	τὸν τρόπον αὐτοῦ τῆς κινήσεως ἕνα, (δέδεικται γὰρ οὕτως 
-Z/7/56/4	ἐν τοῖς περὶ μυῶν κινήσεως) ποικίλλεται δὲ ἐν τοῖς κατὰ 
-Z/7/56/5	μέρος ὀργάνοις, ὡς φαίνεσθαι πολυειδής. ἡ λοιπὴ δὲ ἐνέρ-
-Z/7/56/6	γεια τῆς ψυχῆς ἡ κατ' αὐτὸ τὸ ἡγεμονικὸν εἴς τε τὸ φαν-
-Z/7/56/7	ταστικὸν καὶ διανοητικὸν καὶ μνημονευτικὸν διαιρεῖται. καὶ 
[0057]  [043]  []  []

-Z/7/56/8	τοίνυν αἱ βλάβαι τῶν αἰσθητικῶν ἐνεργειῶν κοιναὶ μὲν ἁπα-
-Z/7/56/9	σῶν ἀναισθησίαι τινές εἰσιν, ἢ δυσαισθησίαι, (καλῶ δὲ 
-Z/7/56/10	δυσαισθησίας μὲν ἁπάσας τὰς μοχθηρὰς αἰσθήσεις) κατὰ 
-Z/7/56/11	μέρος δὲ ἑκάστης ἐν ὀφθαλμοῖς μὲν τυφλότητές τε καὶ ἀμ-
-Z/7/56/12	βλυωπίαι καὶ παροράσεις τινές· ἐν ὠσὶ δὲ κωφότητές τε καὶ 
-Z/7/56/13	βαρυηκοΐαι καὶ παρακούσεις τινές. οὕτω δὲ καὶ κατὰ τὴν 
-Z/7/56/14	γλῶτταν καὶ τὰς ῥῖνας καὶ τὴν ἁφὴν, εἰ καὶ μηδὲν ἴδιον ὄνομα 
-Z/7/56/15	κέκτηνται, ταῖς εἰρημέναις ἀνάλογον ἔχουσιν. ἢ γὰρ οὐδ' 
-Z/7/56/16	ὅλως αἰσθήσονται τῶν οἰκείων αἰσθητῶν, ἢ κακῶς. καὶ τὸ 
-Z/7/56/17	κακῶς τοῦτο διττὸν ἔσται, θάτερον μὲν ἀμυδρῶς, θάτερον 
-Z/7/56/18	δὲ παρατυπωτικῶς. ἴδιον δὲ ἐξαίρετον ἡ κατὰ τὴν ἁφὴν  
-Z/7/57/1	ἐνέργεια παρὰ τὰς ἄλλας αἰσθήσεις κέκτηται σύμπτωμα τὴν 
-Z/7/57/2	ὀδύνην, ἐγγινομένην μὲν καὶ ταῖς ἄλλαις αἰσθήσεσιν ἀπὸ 
-Z/7/57/3	τῶν ἔξωθεν οἰκείων αἰσθητῶν· ἐπὶ δέ γε ταύτης οὐκ ἀπὸ 
-Z/7/57/4	τῶν ἔξωθεν μόνον, ἀλλὰ καὶ πολὺ δὴ μᾶλλον ἀπὸ τῶν ἐν 
-Z/7/57/5	αὐτῷ τῷ σώματι διαθέσεων, καὶ πολλάκις γε οὕτως ἰσχυ-
-Z/7/57/6	ρῶς, ὥστ' ἀποκτεῖναί τινας σφᾶς αὐτοὺς ὑπὸ τοῦ πόνου 
-Z/7/57/7	βιασθέντας. ἐγγίνεται μὲν οὖν καὶ τοῖς ὀφθαλμοῖς ὀδυνη-
-Z/7/57/8	ρόν τι πάθος ὑπὸ φωτὸς λαμπροῦ, καὶ τοῖς ὠσὶν ὑπὸ μεγά-
-Z/7/57/9	λου τινὸς ἢ τραχέος ψόφου. καὶ δὴ καὶ κατὰ τὰς γεύσεις 
-Z/7/57/10	καὶ τὰς ὀσμὰς ἕτερα τοιαῦτα παθήματα συνίσταται λυπηρὰ, 
-Z/7/57/11	πρὸς τῶν ἰδίων αἰσθητῶν ἑκάστης τῶν αἰσθήσεων ὀδυνηρῶς 
-Z/7/57/12	διατιθεμένης. μέγισται δὲ ὀδύναι συμπίπτουσι τῇ τῆς ἁφῆς 
-Z/7/57/13	αἰσθήσει. καὶ γὰρ ὅσα διὰ φλεγμονὴν ὤτων, ἤ τινα ἄλλην 
-Z/7/57/14	ἐν αὐτοῖς διάθεσιν ἀλγοῦμεν ἰσχυρῶς, οὐ τῆς ἀκουστικῆς 
-Z/7/57/15	ἐστιν, ἀλλὰ τῆς ἁπτικῆς αἰσθήσεως ἴδια. κοινὴ γὰρ αὕτη 
-Z/7/57/16	πάντων αἰσθανομένων ὀργάνων, αἱ δ' ἄλλαι τέτταρες ἑκά-
-Z/7/57/17	στου κατὰ μόνας. οὕτω δὲ κᾀν τοῖς ὀφθαλμοῖς πολλάκις 
-Z/7/57/18	ὀδύναι γίγνονται σφοδραὶ, τῆς ἐν αὐτοῖς ἁπτικῆς αἰσθήσεως 
-Z/7/57/19	ἀνιωμένης. ὥσπερ δὲ καὶ κατὰ τοὺς ὀδόντας ἐστὶ καὶ τὸ  
-Z/7/58/1	κῶλον ἀλγήματα. καὶ μὲν δὴ καὶ τὸ κνηστιᾷν ἐκ τούτου 
-Z/7/58/2	τοῦ γένους ἐστὶ τῶν συμπτωμάτων. μὴ τοίνυν ἔτι ζήτει καθ' 
-Z/7/58/3	ἕκαστον μόριον ἴδιον ὄνομα τοιοῦτον, οἷον κεφαλαλγίας τε 
-Z/7/58/4	καὶ καρδιαλγίας καὶ ὠταλγίας· οὐ γὰρ εὑρήσεις κείμενον· 
-Z/7/58/5	ἀλλ' ἀρκεῖ λόγῳ πάνθ' ἑρμηνεύειν τὰ τοιαῦτα, κύστεως ἀλγή-
-Z/7/58/6	ματα λέγοντα, ἀτὰρ καὶ νεφρῶν καὶ σπληνὸς καὶ γονά-
-Z/7/58/7	των καὶ ποδὸς καὶ τῶν ἄλλων ὡσαύτως. τοιαῦτα 
-Z/7/58/8	μὲν δὴ καὶ τοσαῦτα τῶν αἰσθητικῶν ἐνεργειῶν τὰ συμπτώ-
-Z/7/58/9	ματα. καὶ πρὸς τούτοις ἔτι δύο ἐξαίρετα, τὸ μὲν ἀγρυπνία, 
-Z/7/58/10	τὸ δὲ κῶμα, κατ' αὐτὸ τὸ πρῶτον αἰσθητικὸν, ὃ δὴ καὶ κοι-
-Z/7/58/11	νὸν ἁπασῶν ἐστι τῶν αἰσθήσεων, συνιστάμενα. τῶν δ' αὖ 
-Z/7/58/12	κινητικῶν ἐνεργειῶν ἀκινησία μὲν καὶ δυσκινησία τὰ πρῶτα 
-Z/7/58/13	συμπτώματα. δυσκινησίας δὲ τὸ μὲν ἀμυδρὰ καὶ ἄῤῥωστος 
-Z/7/58/14	κίνησις, τὸ δὲ μοχθηρά· καὶ τῆς μοχθηρᾶς ἡ μὲν τρομώδης, 
-Z/7/58/15	ἡ δὲ σπασμώδης, ἡ δὲ παλμώδης, ἡ δὲ κλονώδης. ἔνια δὲ 
-Z/7/58/16	τῶν εἰρημένων συμπτωμάτων, ἐπειδὰν ἐν ὅλῳ τῷ σώματι 
-Z/7/58/17	γένηται, διαφόρου τυγχάνει προσηγορίας, ὡς ἐμπροσθότονός 
-Z/7/58/18	τε καὶ ὀπισθότονος καὶ τέτανος. εἰ δὲ μὴ μόνον σπασμὸς  
-Z/7/59/1	εἴη τοῦ παντὸς σώματος, ἀλλὰ καὶ τῶν ἡγεμονικῶν ἐνεργειῶν 
-Z/7/59/2	ἐπίσχεσις, ἐπιληψία τὸ τοιοῦτον προσαγορεύεται, καθάπερ 
-Z/7/59/3	γε καὶ ἀποπληξία ἡ παντὸς τοῦ σώματος παράλυσις ἅμα 
-Z/7/59/4	ταῖς ἡγεμονικαῖς ἐνεργείαις. αὗται μὲν αἱ τῶν κινητικῶν 
-Z/7/59/5	ἐνεργειῶν βλάβαι· εἰ δέ τις ἴδιον ἐξαίρετον ὄνομα οὐ κέκτη-
-Z/7/59/6	ται, οὐ χρὴ τούτου χάριν ἐξαπατηθέντας οἰηθῆναι παραλε-
-Z/7/59/7	λεῖφθαί τι σύμπτωμα, καθάπερ οὐδὲ τὴν ἄπνοιάν τε καὶ 
-Z/7/59/8	δύσπνοιαν, ἢ τὴν ἰσχουρίαν τε καὶ δυσουρίαν, ἢ τὴν ἀφω-
-Z/7/59/9	νίαν τε καὶ κακοφωνίαν καὶ δυσφωνίαν, ἀλλὰ χρὴ τὰ τοι-
-Z/7/59/10	αῦτα πάντα αὐτὸν τὸν ἰατρὸν ἐξευρίσκειν καθ' ἑκάστην ἐνέρ-
-Z/7/59/11	γειαν ψυχικὴν, ὥσπέρ γε καὶ τὰς καθ' ἕκαστον αὐτῶν διαφο-
-Z/7/59/12	ρὰς, οἷον εἰ τύχοι τῆς δυσπνοίας ἑνὸς οὔσης συμπτώματος 
-Z/7/59/13	ἔργου ψυχικοῦ, τῆς ἀναπνοῆς, αἱ πᾶσαι πόσαι γίνονται δια-
-Z/7/59/14	φοραὶ, καθάπερ ἐν τῷ περὶ δυσπνοίας ἐδείξαμεν· ἢ τῆς κα-
-Z/7/59/15	κοφωνίας αἱ κατὰ μέρος πόσαι διαφοραὶ, καθάπερ ἐν τοῖς 
-Z/7/59/16	περὶ φωνῆς διῄρηται. πολλαχόθι δὲ καὶ ἀπορήσειεν ἄν τις 
-Z/7/59/17	ἐκ ποίου γένους ἐστὶ τὸ σύμπτωμα, καθάπερ ἐπὶ τοῦ 
-Z/7/59/18	σκορδινᾶσθαι καὶ χασμᾶσθαι καὶ πτάρνυσθαι καὶ βήττειν.  
-Z/7/60/1	ἀλλὰ περὶ μὲν τῶν τοιούτων ἁπάντων ἐπὶ πλέον ἐν τῷ μετὰ 
-Z/7/60/2	ταῦτα λόγῳ τῷ περὶ τῶν ἐν τοῖς συμπτώμασιν αἰτιῶν εἰρή-
-Z/7/60/3	σεται. ἐφεξῆς δ' ἂν εἴη τὰς τῶν ἡγεμονικῶν ἐνεργειῶν βλά-
-Z/7/60/4	βας διελθεῖν, καὶ πρώτης γε τῆς φανταστικῆς. ἔστι δὲ καὶ 
-Z/7/60/5	ταύτης τὸ μὲν οἷον παράλυσίς τις, ὃ δὴ κάρος καὶ κατάληψις 
-Z/7/60/6	ὀνομάζεται, τὸ δὲ οἷον μοχθηρά τις ἢ πλημμελὴς κίνησις, 
-Z/7/60/7	ὅπερ δὴ παραφροσύνη καλεῖται, τὸ δὲ οἷον ἐλλιπὴς καὶ ἄτο-
-Z/7/60/8	νος, ὡς ἐν κώμασί τε καὶ ληθάργοις. καὶ μέν γε καὶ αὐτῆς 
-Z/7/60/9	τῆς διανοητικῆς ἐνεργείας ἡ μὲν οἷον παράλυσις, ἄνοια, ἡ δ' 
-Z/7/60/10	οἷον ἐλλιπὴς κίνησις, μωρία τε καὶ μώρωσις, ἡ δ' οἷον 
-Z/7/60/11	πλημμελὴς, παραφροσύνη καλεῖται. τὰ πολλὰ μὲν γὰρ ἐπ' 
-Z/7/60/12	ἀμφοῖν ἅμα συνίσταται τὸ παραφρονεῖν, ἔν τε τῷ μὴ καλῶς 
-Z/7/60/13	φαντασιοῦσθαι κᾀν τῷ μὴ δεόντως λογίζεσθαι, ἔστι 
-Z/7/60/14	δ' ὅτε καὶ κατὰ τὸ ἕτερον αὐτῶν μόνον, ὥσπερ γε καὶ Θεο-
-Z/7/60/15	φίλῳ τῷ ἰατρῷ νοσοῦντι τὰ μὲν ἄλλα σωφρόνως ὑπῆρχε 
-Z/7/60/16	διαλέγεσθαί τε καὶ γνωρίζειν ἀκριβῶς τοὺς παρόντας, αὐλη-
-Z/7/60/17	τὰς δέ τινας κατειληφέναι τὴν γωνίαν τοῦ οἰκήματος ἐν ᾧ 
-Z/7/60/18	κατέκειτο, καὶ διαπαντὸς αὐλεῖν τε ἅμα καὶ κτυπεῖν ἐνόμιζε  
-Z/7/61/1	καὶ τούτους βλέπειν ᾤετο, τοὺς μὲν ἑστῶτας αὐτόθι, τοὺς 
-Z/7/61/2	δὲ καθημένους, οὕτω διηνεκῶς αὐλοῦντας, ὡς μήτε νύκτωρ 
-Z/7/61/3	ἀνιέναι τι, μήτε δι' ὅλης ἡμέρας ἡσυχάζειν μὴ τὸ σμικρότα-
-Z/7/61/4	τον· ἐκεκράγει δὲ διὰ παντὸς, ἐκβληθῆναι κελεύων αὐτοὺς 
-Z/7/61/5	τῆς οἰκίας. καὶ τοῦτ' ἦν αὐτῷ τὸ τῆς παραφροσύνης εἶδος. 
-Z/7/61/6	καὶ ὡς ἐῤῥώσθη γε τελέως καὶ ἀπέφυγε τὸ νόσημα, τά τε 
-Z/7/61/7	ἄλλα πάντα τὰ ὑπὸ τῶν εἰσιόντων ἑκάστου ῥηθέντα καὶ 
-Z/7/61/8	πραχθέντα διηγεῖτο καὶ τοῦ περὶ τοὺς αὐλητὰς ἐμέμνητο 
-Z/7/61/9	φαντάσματος. ἐνίοις δὲ φάντασμα μὲν οὐδὲν φαίνεται. 
-Z/7/61/10	λογίζονται δ' οὐκ ὀρθῶς, τοῦ διανοητικοῦ τῆς ψυχῆς 
-Z/7/61/11	αὐτοῖς πεπονθότος· ὥσπερ καὶ τῷ φρενιτικῷ τῷ κλείσαντι 
-Z/7/61/12	μὲν τὰς θύρας ἔνδοθεν, ἕκαστον δὲ τῶν σκευῶν προτείνοντι 
-Z/7/61/13	διὰ τῶν θυρίδων, εἶτα ἐρωτῶντι τοὺς παριόντας, εἰ κελεύοιεν 
-Z/7/61/14	ῥίπτειν. οὗτος γὰρ ἑκάστου μὲν τῶν σκευῶν ἀκριβῶς ἔλεγε 
-Z/7/61/15	τοὔνομα, κᾀν τῷδε δῆλος ἦν οὔτ' ἐν τῇ φαντασίᾳ τῇ περὶ 
-Z/7/61/16	αὐτὰ βεβλαμμένος οὔτ' ἐν τῇ τῶν ὀνομάτων μνήμῃ. τί 
-Z/7/61/17	δὴ βούλεται αὐτῷ τὸ πάντα ῥίπτειν ἀφ' ὑψηλοῦ καὶ 
-Z/7/61/18	καταγνύναι; τοῦτ' οὐκέθ' οἷός τ' ἦν συμβαλεῖν, ἀλλ' ἐν 
-Z/7/61/19	αὐτῷ δὴ τῷ ἔργῳ τῷδε κατάδηλος ἐγίνετο παραπαίων.  
-Z/7/62/1	ὅτι δὲ καὶ περὶ τὸ μνημονευτικὸν τῆς ψυχῆς γίνεται συμπτώ-
-Z/7/62/2	ματα καὶ νοσοῦσιν ἔτι καὶ ἤδη πεπαυμένοις τῶν νοσημά-
-Z/7/62/3	των, τοῦτο μὲν καὶ παρὰ Θουκυδίδου μαθεῖν ἔνεστιν ἐνίους 
-Z/7/62/4	τῶν διασωθέντων ἐκ τοῦ λοιμοῦ μέχρι τοσούτου τῶν ἔμπρο-
-Z/7/62/5	σθεν ἁπάντων ἐπιλαθέσθαι λέγοντος, ὡς μὴ μόνον τοὺς 
-Z/7/62/6	ἰδίους, ἀλλὰ καὶ σφᾶς αὑτοὺς ἀγνοῆσαι. 
-Z/7/62/7	  Ἀλλὰ γὰρ ἐπειδὴ καὶ τὰ περὶ τοῦ τῆς ψυ-
-Z/7/62/8	χῆς ἡγεμονικοῦ εἴρηται συμπτώματα, μεταβαίνειν καιρὸς ἤδη 
-Z/7/62/9	ἐπὶ θάτερον γένος τῶν ἐνεργειῶν, ἃς ὀνομάζουσι φυσικάς. 
-Z/7/62/10	ἔσται δὴ κᾀνταῦθα καθ' ἑκάστην αὐτῶν ἢ μὴ γινομένην ἢ κα-
-Z/7/62/11	κῶς γινομένην συμπτώματα· τούτου μὲν γένους εἰσὶ τῶν 
-Z/7/62/12	συμπτωμάτων κατὰ μὲν δὴ τὴν ὄρεξιν ἀνορεξίαι τε καὶ δυσο-
-Z/7/62/13	ρεξίαι καὶ ἄμετροι σιτίων ἐπιθυμίαι· κατὰ δ' αὖ τὴν πέψιν 
-Z/7/62/14	ἀπεψίαι τε καὶ βραδυπεψίαι καὶ δυσπεψίαι. καὶ μὲν δὴ καὶ 
-Z/7/62/15	περὶ τὴν ἀνάδοσιν ὡσαύτως, καὶ περὶ τὴν τοῦ αἵματος γένε-
-Z/7/62/16	σιν, ἢ μὴ γιγνομένην ἢ κακῶς γιγνομένην, συμπτώματα 
-Z/7/62/17	ἔσται. τούτου τοῦ γένους εἰσὶ τῶν συμπτωμάτων καὶ οἱ 
[0057]  [043]  []  []

-Z/7/62/18	ὕδεροι. καὶ μέν γε κατὰ τὴν τῆς θρέψεως ἐνέργειαν  
-Z/7/63/1	ἀτροφίαι μέν τινες καὶ φθίσεις εἰσὶν αἱ ἀποτυχίαι· λευκᾶς δὲ 
-Z/7/63/2	καὶ ὀφιάσεις καὶ ἀλωπεκίας καὶ πᾶν ὅσον τι τοιοῦτον εἶδος 
-Z/7/63/3	συμπτώματος αἱ μοχθηραὶ θρέψεις ἀποτελοῦσιν. ἀσφυξίαι 
-Z/7/63/4	δὲ καὶ κακοσφυξίαι περὶ τὴν τῶν σφυγμῶν ἐνέργειαν συμπτώ-
-Z/7/63/5	ματά εἰσι. καὶ μὲν δὴ καὶ κατὰ τὴν διάκρισιν τῶν περιττω-
-Z/7/63/6	μάτων ἢ μηδ' ὅλως ἢ μὴ καλῶς ἐπιτελουμένην συμπτώματα 
-Z/7/63/7	συνίσταται, τὰ μὲν ἀποροῦντα προσηγορίας οἰκείας, καθά-
-Z/7/63/8	περ τὰ περὶ τὴν μέλαιναν χολὴν, τὰ δὲ ὠνομασμένα συνή-
-Z/7/63/9	θως, ὥσπερ ὁ ἴκτερος. μέθοδος δὲ κᾀνταῦθα τῆς ἁπάντων 
-Z/7/63/10	εὑρέσεως ἡ γνῶσις τῶν φυσικῶν δυνάμεων, ἃς ἐν τῷ περὶ 
-Z/7/63/11	αὐτῶν λόγῳ τέτταρας ἐν ἑκάστῳ τῶν τοῦ σώματος μορίων 
-Z/7/63/12	ἐδείξαμεν ὑπάρχειν, ἑλκτικήν τε καὶ καθεκτικὴν καὶ ἀλλοιωτι-
-Z/7/63/13	κὴν καὶ ἀποκριτικήν. ἔσται δὴ καθ' ἑκάστην αὐτῶν διττὸν 
-Z/7/63/14	σύμπτωμα, θάτερον μὲν κακῶς γινομένης τῆς ἐνεργείας, 
-Z/7/63/15	θάτερον δὲ οὐδ' ὅλως γινομένης. ὥστε καθ' ἕκαστον ὄργα-
-Z/7/63/16	νον φυσικὸν ὀκτὼ τὰ πάντα ἔσται συμπτώματα. εἴπερ 
-Z/7/63/17	οὖν ἐκ τῆς ἀνατομῆς ἔγνωσται τὸ πλῆθος τῶν τοῦ 
-Z/7/63/18	ζώου μορίων, εὑρεθήσεται ταχέως ἐξ αὐτοῦ τὸ πλῆθος  
-Z/7/64/1	τῶν ἁπάντων συμπτωμάτων. ὅσα μὲν γὰρ τῆς φύσεως μόνης 
-Z/7/64/2	ἐστὶν ὄργανα, τοῖς ὀκτὼ συμπτώμασιν ἁλώσεται μόνοις· 
-Z/7/64/3	ὅσα δὲ τῆς ψυχῆς, καὶ τούτοις μὲν, ἐξ ἐπιμέτρου δὲ ἑτέροις 
-Z/7/64/4	δυσί. δέδεικται γὰρ ὀλίγον ἔμπροσθεν, ὡς καθ' ἑκάστην 
-Z/7/64/5	τῶν ψυχικῶν ἐνεργειῶν διττὸν εἶδος ἔσται συμπτώματος, ἤτοι 
-Z/7/64/6	μηδ' ὅλως αὐτῶν ἢ κακῶς γινομένων. εἴρηται δὲ καὶ ὡς τὸ 
-Z/7/64/7	κακῶς τοῦτο διττόν ἐστι, τὸ μὲν οἷον ἀμυδρῶς, τὸ δὲ 
-Z/7/64/8	ὡς ἄν τις εἴποι πλημμελῶς. ὥστε πάλιν εἰ καὶ μὴ δύο τὰ 
-Z/7/64/9	συμπτώματα καθ' ἑκάστην ἐνέργειάν τε καὶ δύναμιν εἶναι 
-Z/7/64/10	λέγεις, ἀλλὰ τρία πάντα, θάτερον τῶν πρώτων δυοῖν 
-Z/7/64/11	τέμνων δίχα, δώδεκα μὲν ἔσται τὰ πάντα καθ' ἕκαστον ὄργα-
-Z/7/64/12	νον φυσικὸν, πεντεκαίδεκα δὲ ἐν τοῖς ψυχικοῖς. ἡ δ' εἰς τὰς 
-Z/7/64/13	πρώτας δύο διαφορὰς τομὴ ὀκτὼ μὲν τὰ τῶν φυσικῶν, δέκα 
-Z/7/64/14	δὲ ἀπεργάζεται τὰ τῶν ψυχικῶν. εἰ δὲ καὶ κατὰ διττὸν εἴη 
-Z/7/64/15	λόγον ὄργανόν τι ψυχικὸν αἰσθητικόν τε ἅμα καὶ κινητικὸν, 
-Z/7/64/16	ὀκτωκαίδεκα μὲν ἔσται τὰ συμπτώματα κατὰ τὴν δευτέραν 
-Z/7/64/17	τομὴν, δώδεκα δὲ κατὰ τὴν προτέραν. ἐφ' ἑνὸς οὖν ἢ  
-Z/7/65/1	δευτέρου μορίου δείξαντες τὸ λεγόμενον, ὅπερ ἐπὶ τούτων 
-Z/7/65/2	ἡμεῖς, τοῦτ' ἐπὶ πάντων ἀξιώσομεν ποιῆσαι τὸν βουλόμενον 
-Z/7/65/3	ἐξαριθμήσασθαι τὰ συμπτώματα, μὴ τοῖς ὀνόμασι προσέ-
-Z/7/65/4	χοντα τὸν νοῦν, (οὐ γὰρ εὑρήσει πανταχόθι συνήθεις προση-
-Z/7/65/5	γορίας) ἀλλ' εἰς αὐτὴν ἀποβλέποντα τῶν πραγμάτων τὴν 
-Z/7/65/6	φύσιν. ἔστω δ' ἡ γαστὴρ ὄργανον τῆς πέψεως ἕλκον μὲν, 
-Z/7/65/7	ὡς ἐδείκνυμεν, εἰς ἑαυτὸ τὴν οἰκείαν τροφὴν, ἀποκρῖνον δὲ 
-Z/7/65/8	πᾶν ὅσον ἀλλότριον· ἀλλὰ καὶ κατέχον τουτὶ τὸ ἑλχθὲν καὶ 
-Z/7/65/9	ἀλλοιοῦν τὸ κατασχεθέν. ὅταν οὖν ἤτοι μηδ' ὅλως ἕλκειν, 
-Z/7/65/10	ἢ κακῶς ἕλκειν αὐτῇ συμβῇ, δύο μὲν ταυτὶ δή μοι νόει περὶ 
-Z/7/65/11	τὴν ἑλκτικὴν δύναμιν τὰ συμπτώματα. τέμνεται δὲ αὖθις 
-Z/7/65/12	διχῆ θάτερον αὐτῶν τὸ μοχθηρῶς, εἰ καὶ μὴ τοῖς ὀνόμασιν 
-Z/7/65/13	ἔχεις ἐνδείξασθαι σαφῶς· οὐ γὰρ κεῖταί τι κατ' αὐτῶν οὐδὲν 
-Z/7/65/14	ὄνομα· λόγῳ γοῦν ὡς οἷόν τε πειρώμενος ἑρμηνεύειν, ὅτι 
-Z/7/65/15	καὶ κατ' αὐτὸ τοῦτο τὸ μοχθηρῶς, τὸ μὲν οἷον ἀῤῥώστως 
-Z/7/65/16	ἔσται, τὸ δὲ οἷον πλημμελῶς. ἀῤῥώστως μὲν τὸ μόγις καὶ 
-Z/7/65/17	δυσχερῶς καὶ σὺν χρόνῳ πολλῷ· πλημμελῶς δὲ, τὸ οἷον 
-Z/7/65/18	παλμωδῶς, ἢ τρομωδῶς, ἢ σπασμωδῶς, ἢ κλονωδῶς. ἐπὶ  
-Z/7/66/1	δέ γε τῆς ἀλλοιωτικῆς δυνάμεως ἐν τῇ γαστρὶ τὸ μὲν μηδ' 
-Z/7/66/2	ὅλως ἐστὶν, ὅταν οἷάπερ ἐλήφθη τὰ σιτία τοιαῦτα διαμένῃ 
-Z/7/66/3	κατὰ πᾶσαν ποιότητα· τὸ δ' ἀῤῥώστως, ἴδιον ὄνομα κέκτη-
-Z/7/66/4	ται τὴν βραδυπεψίαν· ὥσπερ καὶ τὸ πλημμελῶς, εἰς ἀλλό-
-Z/7/66/5	κοτον ποιότητα τῶν σιτίων μεταβολήν· ὥστε γενέσθαι τὰ 
-Z/7/66/6	σύμπαντα συμπτώματα τρία περὶ τὴν μίαν ἐνέργειαν ἀποτυγ-
-Z/7/66/7	χανομένην. καλεῖται δὲ ἡ μὲν ἐνέργεια, πέψις, ἀλλοίωσις 
-Z/7/66/8	οὖσα τῶν σιτίων εἰς τὴν οἰκείαν τῷ ζώῳ ποιότητα· βραδυ-
-Z/7/66/9	πεψία δὲ ἡ ἐν χρόνῳ πλείονι καὶ μόγις εἰς τὴν αὐτὴν ποιό-
-Z/7/66/10	τητα μεταβολή· τὸ δ' ἀλλοιοῦσθαι μὲν εἰς ἑτέραν ποιότητα, 
-Z/7/66/11	μὴ μέντοι κατὰ φύσιν, ἀπεψίαν ὀνομάζουσιν· ὁμωνύμως δὲ 
-Z/7/66/12	αὐτῇ προσαγορεύεται καὶ ἡ στέρησις τῆς ἐνεργείας. καί τοι 
-Z/7/66/13	σαφέστερον ἦν ταύτην μὲν μόνην ἀπεψίαν ὀνομάζεσθαι, 
-Z/7/66/14	δυσπεψίαν δὲ τὴν πλημμελῆ μεταβολὴν, βραδυπεψίαν δὲ τὴν 
-Z/7/66/15	ἄῤῥωστον ἀλλοίωσιν· ἀλλὰ γὰρ, ὅπερ ὁ Πλάτων ἔλεγεν, 
-Z/7/66/16	ἀγνοοῦντες οἱ παλαιοὶ τὰ πλεῖστα τῶν πραγμάτων τὰ μὲν 
-Z/7/66/17	οὐδ' ὅλως, τὰ δὲ οὐκ ὀρθῶς ὠνόμασαν. οὔκουν ἐξαπατᾶσθαι 
-Z/7/66/18	χρὴ τοῖς ὀνόμασιν, ἀλλ' εἰς αὐτὴν ἀποβλέπειν τῶν πραγμάτων  
-Z/7/67/1	τὴν οὐσίαν. εἴπερ οὖν τοῦτο ποιοῖμεν, εὑρήσομεν 
-Z/7/67/2	ὡσαύτως καὶ τῆς καθεκτικῆς δυνάμεως ἐνέργειαν μὲν τὴν 
-Z/7/67/3	κατὰ φύσιν, ὅταν ἐξισῶται ὁ χρόνος τῆς περιστολῆς τῷ χρόνῳ 
-Z/7/67/4	τῆς πέψεως, καὶ σφίγγηται πανταχόθεν ἀκριβῶς τὰ σιτία· 
-Z/7/67/5	στέρησιν δὲ παντελῆ τῆς ἐνεργείας, ὅταν μηδ' ὅλως περιλαμ-
-Z/7/67/6	βάνῃ· γίνεται δὲ τοῦτο ἐν ταῖς λειεντερίαις· ἀῤῥωστίαν δὲ, 
-Z/7/67/7	ὁπόταν ἢ μὴ περιστέλληται καλῶς, ἢ μὴ μέχρι τῆς παντελοῦς 
-Z/7/67/8	πέψεως, ἢ ἅμα ἄμφω συμπίπτῃ. ἐπειδὴ γὰρ ἐν δυοῖν τού-
-Z/7/67/9	τοιν ὑπῆρχε τὸ καλῶς ἐνεργεῖν τὴν περισταλτικὴν δύναμιν, 
-Z/7/67/10	τῷ τε μηδεμίαν ἀπολιπεῖν χώραν κενὴν μεταξὺ τῆς τε γαστρὸς 
-Z/7/67/11	καὶ τῶν σιτίων, τῷ τ' ἐξισοῦσθαι τὸν χρόνον τῆς περιστολῆς 
-Z/7/67/12	τῷ χρόνῳ τῆς πέψεως, ἤτοι κατὰ θάτερον αὐτῶν μόνον 
-Z/7/67/13	ἐνεργήσει κακῶς, ἢ κατ' ἄμφω, καὶ συμπτώματα ἀκολουθήσει, 
-Z/7/67/14	κλύδωνες μὲν καὶ πνευματώσεις ἀῤῥώστοις περιστολαῖς, ἐκ-
-Z/7/67/15	κρίσεις δὲ ταχεῖαι καὶ διαφθορὰ τῶν σιτίων ἐν τῇ κάτω 
-Z/7/67/16	γαστρὶ, ταῖς ὀλιγοχρονίοις. ἔνθα σε καὶ τούτῳ κελεύω 
-Z/7/67/17	προσέχειν τὸν νοῦν, ὡς ἕπεται πολλάκις ἕτερον ἑτέρῳ 
-Z/7/67/18	συμπτώματι. τῇ μὲν γὰρ ἀῤῥώστῳ περιστολῇ ποτὲ μὲν  
-Z/7/68/1	οἱ κλύδωνες ἕπονται, ποτὲ δὲ αἱ πνευματώσεις· τῇ δ' ὀλιγο-
-Z/7/68/2	χρονίῳ πάντως μὲν αἱ ἐλλιπεῖς πέψεις, ἐφεξῆς δὲ ἤτοι τα-
-Z/7/68/3	χεῖα διέξοδος τῶν σιτίων, ἢ διαφθορὰ κατὰ τὴν κάτω γα-
-Z/7/68/4	στέρα. ταχείας μὲν οὖν διεξόδου συμπτώματα ἀχώριστα 
-Z/7/68/5	διαχωρήσεως ὑγρότης καὶ ἀνάδοσις ἐλλιπής· διαφθορᾶς δὲ 
-Z/7/68/6	δυσωδία μὲν ἐν τοῖς διαχωρουμένοις ἐξ ἀνάγκης, οὐκ ἐξ ἀνάγ-
-Z/7/68/7	κης δὲ δήξεις ἢ πνευματώσεις, ἀλλ' ἔστιν ὅτε μὲν οὐδέτερον 
-Z/7/68/8	αὐτῶν, ἔστιν ὅτε δὲ θάτερον, ὁτὲ δ' ἀμφότερα. διὰ τί δὲ 
-Z/7/68/9	κᾀν τούτοις κᾀν τοῖς ἔμπροσθεν εἰρημένοις τινὰ μὲν ἐξ 
-Z/7/68/10	ἀνάγκης ἕπεται, τινὰ δ' οὐκ ἐξ ἀνάγκης, ἐν τῷ μετὰ τοῦτον 
-Z/7/68/11	διέξιμεν λόγῳ τῷ περὶ τῶν ἐν τοῖς συμπτώμασιν αἰτιῶν. ἐν 
-Z/7/68/12	δὲ τῷ παρόντι μετιέναι καιρὸς ἐπὶ τὴν λοιπὴν διαφορὰν τῶν 
-Z/7/68/13	συμπτωμάτων τῆς καθεκτικῆς δυνάμεως. ὅταν οὖν περιστέλ-
-Z/7/68/14	ληται ἡ γαστὴρ τοῖς σιτίοις, ἀλλὰ μετὰ παλμοῦ τινος, ἢ 
-Z/7/68/15	οἷον σπασμοῦ τε καὶ τρόμου καὶ κλόνου, πλημμελὲς ἂν εἴη 
-Z/7/68/16	τὸ τοιοῦτον τῆς περιστολῆς ἔργον. τοῦ μὲν οὖν παλμοῦ τῆς 
-Z/7/68/17	γαστρὸς σαφῶς αἰσθανόμεθα, καὶ μέν γε καὶ τοῦ σπασμοῦ,  
-Z/7/69/1	λυγμὸς γὰρ ὀνομάζεται τὸ σύμπτωμα· τοῦ δὲ οἷον τρόμου, 
-Z/7/69/2	παθήματος αὐτῆς, οὐκέτ' ἐναργῶς, ἀλλ' εἰ προσέχοις τῷ 
-Z/7/69/3	λόγῳ τὸν νοῦν, οὐκ ἂν οὐδὲ τοῦτο φωράσαις χαλεπῶς. 
-Z/7/69/4	ὅταν οὖν ἐδηδοκότι σοι μήτε κλύδων τις ἐνοχλῇ, μήτε πνευ-
-Z/7/69/5	μάτωσις, ἀλλὰ μήτε παλμός τις εἴη, μήτε λὺγξ, ἀήθους δ' 
-Z/7/69/6	ἀπορίας αἴσθησις ὑπάρχῃ κατὰ τὴν γαστέρα, καὶ οἷον βα-
-Z/7/69/7	ρύνηταί τε καὶ κάμνῃ καὶ ποθῇ θᾶττον ὑπελθεῖν κάτω τὸ 
-Z/7/69/8	βάρος ἢ ἄνω ἅμα τῷ τινα ἐρυγὴν προσγενέσθαι, καί που 
-Z/7/69/9	καὶ δυσχέρεια περὶ τὴν ἀναπνοὴν δύσφορος δή τις καὶ δύσφρα-
-Z/7/69/10	στος ἕπηται, τόθ' ἡγοῦ τὴν γαστέρα περιεστάλθαι μὲν τοῖς 
-Z/7/69/11	σιτίοις, ἀλλ' οἷον τρομωδῶς. ἡ δὲ οἷον κλονώδης κίνησις ἐν 
-Z/7/69/12	τοῖς ῥίγεσι μάλιστα καταφανής ἐστιν, ἅπαντα τοῦ ζώου κα-
-Z/7/69/13	ταλαμβάνουσα τὰ μόρια. περὶ μὲν δὴ τούτων ἐπιπλέον ἐν 
[0057]  [043]  []  []

-Z/7/69/14	τοῖς μετὰ τοῦτο λεχθήσεται γράμμασι· νυνὶ δὲ ἐπὶ τὴν τε-
-Z/7/69/15	τάρτην ἤδη τῆς γαστρὸς μετέλθωμεν δύναμιν, τὴν ἀποκριτι-
-Z/7/69/16	κήν τε καὶ προωστικὴν ὀνομαζομένην, ἧς ἡ μὲν οἷον στέρησις 
-Z/7/69/17	ἔν τισιν ἰδέαις εἰλεῶν γίνεται· ἡ δὲ ἀῤῥωστία συνεχῶς ἐγγί-
-Z/7/69/18	γνεται ἐν βραδείαις τισὶ περιττωμάτων διεξόδοις· ἡ δ' οἷον  
-Z/7/70/1	πλημμελὴς κίνησις, ὅταν ἤτοι πρὶν τελειωθῆναι τὴν πέψιν 
-Z/7/70/2	ἐξορμήση πρὸς τὴν ἐνέργειαν, ἢ βραδύνῃ καὶ μέλλῃ τελειω-
-Z/7/70/3	θείσης, ἢ μετά τινος ἤδη τῶν εἰρημένων γίνεται συμπτωμά-
-Z/7/70/4	των, ἢ ἄλλως πως ἀνωμάλως, ἢ οἷον ἀκρατῶς αὐτοῖς ἐμ-
-Z/7/70/5	πίπτει τοῖς σιτίοις ἡ γαστὴρ, ἀταμίευτον ἔχουσα τὴν κίνησιν 
-Z/7/70/6	ὁμοίως τοῖς εἰς τὸ κάταντες θέουσιν, εἶτα στῆναι μὴ δυνα-
-Z/7/70/7	μένοις, ἐπὶ μὲν δὴ τῆς γαστρὸς, ὡς ὀργάνου πέψεως, εἴ-
-Z/7/70/8	ρηται τὰ συμπτώματα· καθότι δὲ καὶ τρέφεσθαι δεῖται, καὶ 
-Z/7/70/9	τὸ θρέψον ἕλκειν εἰς ἑαυτὴν, καὶ κατέχειν γε, μέχρι περ ἂν 
-Z/7/70/10	ἀλλοιώσῃ καὶ ἀποκρίνῃ τὸ περιττὸν, ἕτερον ἶσον ἀριθμὸν 
-Z/7/70/11	κτήσεται συμπτωμάτων, ὡς ὁμοιομερὲς σῶμα. τάχα οὖν ἂν 
-Z/7/70/12	εἴη κάλλιον ἅπαντα τὰ περὶ τὴν θρεπτικὴν ἐνέργειαν 
-Z/7/70/13	διελθεῖν συμπτώματα, τῷ τε γαστρὸς σώματι καὶ τοῖς ἄλ-
-Z/7/70/14	λοις ἅπασι μορίοις ὑπάρχοντα κοινά· σαφέστερος γὰρ ὁ λόγος 
-Z/7/70/15	οὕτως ἂν γένοιτο τοῖς ἐντυγχάνουσιν, ἐναργέστερόν τ' ἄν τις 
-Z/7/70/16	διδάξειε τὸ μικρῷ πρόσθεν εἰρημένον, ὡς ἔστι καὶ σύμπτωμα 
-Z/7/70/17	συμπτώματος αἴτιον. ἑνὸς γοῦν συμπτώματος τῆς ἀτροφίας, 
-Z/7/70/18	εἴτε καθ' ὅλον αὕτη γίνοιτο τὸ ζῶον, εἴτε καθ' ἕν τι μόριον  
-Z/7/71/1	αὐτοῦ, πλείω προηγεῖται συμπτώματα. δεομένου γὰρ τοῦ 
-Z/7/71/2	μέλλοντος θρέψεσθαι καλῶς ἕλκειν τε πρὸς ἑαυτὸ τὴν οἰ-
-Z/7/71/3	κείαν τροφὴν καὶ κατέχειν αὐτὴν ἄχρις ἂν ἀλλοιῶσαν ἐξο-
-Z/7/71/4	μοιώσῃ, καὶ μέντοι καὶ ἀποκρίνειν τὸ περιττόν· ὄντος δὲ 
-Z/7/71/5	καὶ αὐτοῦ τοῦ περιττοῦ διττοῦ κατὰ γένος, ἢ γὰρ τῷ ποσῷ 
-Z/7/71/6	περιττόν ἐστιν, ἢ τῷ ποιῷ, ἀνάγκη πᾶσα τὸ ἀτροφοῦν μό-
-Z/7/71/7	ριον ἢ δι' ἕν τι τῶν εἰρημένων τοῦτο πάσχειν, ἢ διὰ πλείω. 
-Z/7/71/8	εἴτε γὰρ ἐλλιπῶς ἕλκει τὸ θρέψον, ἢ μηδ' ὅλως, ἢ μοχθη-
-Z/7/71/9	ρῶς ἀτροφήσει τὸ μόριον· εἴτε τοῦτο μὲν ὅσον τε ἐχρῆν 
-Z/7/71/10	εἶναι καὶ οἷον ἐπάρδοιτο, σύμπτωμα δέ τι περὶ τὴν καθεκτι-
-Z/7/71/11	κὴν δύναμιν εἴη τοῖς ἐπὶ τῆς γαστρὸς εἰρημένοις ἀνάλογον, 
-Z/7/71/12	ἀτροφήσει καὶ οὕτως. εἰ δὲ καὶ τούτων τῶν δυνάμεων ἀμέμ-
-Z/7/71/13	πτως ἐνεργουσῶν ἡ ἀποκριτικὴ σφάλλοιτο πλέον ἢ προσῆκε 
-Z/7/71/14	κενοῦσα, καὶ οὕτως ἂν ἰσχνὸν καὶ ἄτροφον ἀποδειχθείη τὸ 
-Z/7/71/15	μόριον. ἀλλὰ μὴν καὶ τῆς ἀλλοιωτικῆς δυνάμεως τὰ συμπτώ-
-Z/7/71/16	ματα, τὸ μὲν οἷον στέρησις, ὅπερ ἀπεψίαν ἔφαμεν ὀνομά-
-Z/7/71/17	ζεσθαι, ἄντικρυς δῆλον, ὡς ἰσχνὸν ἐργάζεται τὸ μόριον·  
-Z/7/72/1	τὸ δ' οἷον ἀῤῥωστία τις, ὅπερ καλοῦμεν βραδυπεψίαν, ἐν 
-Z/7/72/2	χρόνῳ μὲν πλείονι, σαφῆ δ' οὖν καὶ αὐτὴ ποιήσει ποτὲ τὴν 
-Z/7/72/3	ἰσχνότητα· τῷ δὲ τρίτῳ συμπτώματι, τῆς δυσπεψίας ἀνάλο-
-Z/7/72/4	γον, οὐκ ἰσχνὸν καὶ ἄτροφον, ἀλλ' ἐξηλλαγμένον τὴν ἰδέαν 
-Z/7/72/5	ἀποδείξει τὸ μόριον, ὥσπερ ἔν τε ταῖς λεύκαις καὶ ταῖς ἐλε-
-Z/7/72/6	φαντιάσεσι φαίνεται. προσέχειν δὲ ἐνταῦθα χρὴ τὸν νοῦν καὶ 
-Z/7/72/7	διορίζειν, πότερον χυμοῦ τινος ἐπιῤῥυέντος, ἢ τῶν στερεῶν 
-Z/7/72/8	αὐτῶν οὕτω διακειμένων ἐξήλλακται τὰ τῆς χροιᾶς. εἰ μὲν γὰρ 
-Z/7/72/9	διὰ χυμὸν, ἐξ ἑτέρου γένους τὸ σύμπτωμά ἐστι, καὶ οὐ τῆς 
-Z/7/72/10	ἀλλοιωτικῆς δυνάμεως τὸ σφάλμα· εἰ δ' ὅλον δι' ὅλου τὸ μό-
-Z/7/72/11	ριόν ἐστιν οἷον οὐκ ἐχρῆν εἶναι, τῆς ἀλλοιωτικῆς δυνάμεως. 
-Z/7/72/12	γίνεται μὲν γὰρ κᾀν τοῖς ἰκτερικοῖς ἐξάλλαξις τοῦ κατὰ φύσιν 
-Z/7/72/13	χρώματος, ἀλλὰ τοῦτο μὲν σύμπτωμά ἐστι τῆς διακριτικῆς 
-Z/7/72/14	ἐνεργείας, πλὴν εἰ μὴ τῶν φλεβῶν αὐτῶν πάθος ποθ' ὑπάρ-
-Z/7/72/15	χει, τηνικαῦτα γὰρ τῆς ἀλλοιωτικῆς ἐστιν· ἡ δὲ καθ' ἕκαστον 
-Z/7/72/16	μόριον ἴδιος ἄχροια, εἰ μὴ διά τινα χυμὸν ἔξωθεν ἐπίῤῥυτον 
-Z/7/72/17	γίνεται, οἷον δυσπεψία τίς ἐστι τῆς ἐν αὐτῷ δυνάμεως ἀλ-
-Z/7/72/18	λοιωτικῆς τε καὶ πεπτικῆς. ἐξέλωμεν δὴ ταύτην ἐν τῷ  
-Z/7/73/1	παρόντι λόγῳ τὴν ἀτροφίαν κακοτροφίαν τινὰ οὖσαν· ἐπὶ 
-Z/7/73/2	δὲ τὴν στερητικὴν τῆς θρέψεως ὀνομαζομένην ἀτροφίαν ἐπα-
-Z/7/73/3	νελθόντες ἀναμνήσωμεν, ὡς αὕτη τε σύμπτωμά ἐστι καὶ 
-Z/7/73/4	ἕπεται συμπτώμασιν ἄλλοτ' ἄλλοις, ἤτοι περὶ τὴν ἑλκτικὴν, 
-Z/7/73/5	ἢ περὶ τὴν καθεκτικὴν, ἢ τὴν ἀποκριτικὴν δύναμιν, ἢ καὶ 
-Z/7/73/6	περὶ τὴν ἀλλοιωτικὴν αὐτὴν γιγνομένοις. ἁπάντων δὲ τού-
-Z/7/73/7	των τῶν συμπτωμάτων αἴτια τὰ νοσήματα. φέρε γὰρ ἐλλι-
-Z/7/73/8	πῶς ἐπί τι μόριον ἕλκεσθαι τὴν τροφὴν, καὶ διὰ τοῦτ' ἀτρο-
-Z/7/73/9	φεῖν αὐτὸ, νόσημα ἐξανάγκης προηγεῖταί τι ταύτης τῆς 
-Z/7/73/10	ἐλλιποῦς ἕλξεως· εἴρηται γὰρ ὅταν αὐτὸ τὸ μόριον ἀῤῥωστό-
-Z/7/73/11	τερον ἐφ' ἑαυτὸ τὴν τροφὴν ἐπισπᾶται, πάντως δή που 
-Z/7/73/12	δύσκρατον ὑπάρχειν· νόσος δὲ ἡ δυσκρασία· εἰ δ' εὔκρατον 
-Z/7/73/13	μὲν εἴη τὸ μόριον, ἔμφραξις δέ τις ἐν τοῖς τῆς ἀναδόσεως 
-Z/7/73/14	ὀργάνοις ὑπάρχουσα παρεμποδίζει τὴν ἀνάδοσιν, ἡ μὲν ἔμ-
-Z/7/73/15	φραξις νόσημα, σύμπτωμα δ' αὐτῆς ἡ βλάβη τῆς ἀνα-
-Z/7/73/16	δόσεως. οὐ μόνον δὲ ἐπερχόμενος ἕκαστον τῶν συμπτωμά-
-Z/7/73/17	των, ὅσα διά τινα βλάβην ἐνεργείας γίνεται, μάθοις ἂν ὡς 
-Z/7/73/18	προηγεῖταί τι νόσημα πάντως αὐτῶν, ἀλλὰ κᾀξ αὐτῆς τῆς  
-Z/7/74/1	οὐσίας τῶν πραγμάτων ἔνεστί σοι χωρὶς ἐπαγωγῆς συλλογί-
-Z/7/74/2	ζεσθαι. τὴν μὲν γὰρ ὑγείαν αἰτίαν ἐνεργείας ἐθέμεθα, τὴν 
-Z/7/74/3	δὲ νόσον αἰτίαν ἐνεργείας βλάβης· ἀλλὰ καὶ τὰ συμπτώματα, 
-Z/7/74/4	περὶ ὧν δὴ νῦν τὸν λόγον ποιούμεθα, βλάβας ἐνεργειῶν 
-Z/7/74/5	ὑπάρχειν ἔφαμεν. ἐκ δὲ τούτων ὑποκειμένων συμβαίνει, 
-Z/7/74/6	τοῦ τοιούτου γένους τῶν συμπτωμάτων αἰτίας εἶναι τὰς 
-Z/7/74/7	νόσους. 
-Z/7/74/8	  Ὅτι δὲ καὶ τὰ τῶν λοιπῶν δύο γενῶν αἱ νό-
-Z/7/74/9	σοι προηγοῦνται, λόγον αἰτίας ἔχουσαι πρὸς αὐτὰ, καὶ τοῦτο 
-Z/7/74/10	δείξομεν ὀλίγον ὕστερον, ἐπειδὰν πρότερον ἅπαντα τὸν περὶ 
-Z/7/74/11	αὐτῶν ἐπέλθωμεν λόγον, ἀρξάμενοι πάλιν ἀπὸ τῶν ἐν ταῖς 
-Z/7/74/12	διαθέσεσι τοῦ σώματος συνισταμένων συμπτωμάτων. εἰσὶ 
-Z/7/74/13	δ' αὐτῶν αἱ πρῶται διαφοραὶ τέτταρες. τὰ μὲν γὰρ ὁρα-
-Z/7/74/14	τὰ, τὰ δ' ἀκουστὰ, τὰ δ' ὀσφραντὰ, τὰ δὲ γευστὰ, τὰ δ' 
-Z/7/74/15	ἁπτὰ τετύχηκεν ὄντα. τὰ μὲν οὖν ὁρατὰ τὴν γένεσιν ἐν 
-Z/7/74/16	ταῖς παρὰ φύσιν ἴσχει χροιαῖς, ἤτοι παντὸς ἅμα τοῦ σώμα-
-Z/7/74/17	τος, ἤ τινων μορίων ἤ τινος· ἅπαντος μὲν οὖν, ὡς ἐπὶ τῶν 
-Z/7/74/18	ἰκτεριώντων ἔχει, καὶ τῆς ἡπατίτιδός τε καὶ σπληνίτιδος ὀνο- 
-Z/7/75/1	μαζομένης νόσου, καί τισιν ὑδέρων εἴδεσιν· ἔν τινι δὲ, καθά-
-Z/7/75/2	περ ἔν τε τῇ γλώττῃ μόνῃ πολλάκις ὁρᾶταί τις ἐξαίρετος 
-Z/7/75/3	ἄχροια, καὶ τοῖς ἐξ ἀποστημάτων μορίοις μελανθεῖσιν ἢ πε-
-Z/7/75/4	λιδνοῖς γενομένοις, οὕτω δὲ κᾀν τοῖς ἄνθραξι, κᾀν τοῖς ἐρυ-
-Z/7/75/5	σιπέλασιν ἕρπησί τε καὶ γαγγραίναις ὑπαλλάττεται τὰ κατὰ 
-Z/7/75/6	φύσιν χρώματα. τούτου τοῦ γένους ἐστὶ καὶ ἀλφὸς, καὶ 
-Z/7/75/7	λεύκη, καὶ ἐλέφας, καὶ τἄλλα ὅσα τοιαῦτα. καὶ γὰρ καὶ 
-Z/7/75/8	ταῦτα τὰς κατὰ φύσιν ὑπαλλάττει χροιάς. καὶ μὲν δὴ καὶ 
-Z/7/75/9	πολλοῖς ἅμα μορίοις ἐστὶν εὑρεῖν ποτε συμβαίνουσαν ἄχροιαν 
-Z/7/75/10	ἐν πολλοῖς τῶν νοσημάτων, ἤτοι περὶ τὰ σκέλη μᾶλλον, ἢ 
-Z/7/75/11	περὶ τὸ πρόσωπον, ἢ σύμπαν γε τὸ ἄνω τοῦ σώματος, ἢ 
-Z/7/75/12	σύμπαν τὸ κάτω. τὰς μὲν οὖν ὁρατὰς διαφορὰς ἐν τούτοις 
-Z/7/75/13	ἐπισκεπτέον, τὰς δ' ὀσφρητὰς ἐπί τε τῆς ἀναπνοῆς καὶ τῆς 
-Z/7/75/14	διαπνοῆς πρῶτον. ὀνομάζω δὲ τὴν μὲν διὰ λάφυγγος ὁλκήν 
-Z/7/75/15	τε καὶ αὖθις ἔκπεμψιν τοῦ πέριξ ἀέρος, ἀναπνοήν· τὴν δὲ 
-Z/7/75/16	καθ' ὅλον τὸ σῶμα, διαπνοήν. αἱ τοίνυν κατὰ ταύτας γινό-
-Z/7/75/17	μεναι δυσωδίαι παρὰ φύσιν ἐν τῷ τῶν συμπτωμάτων τε-
-Z/7/75/18	τάξονται γένει, μετὰ δὲ ταύτας αἱ κατὰ τὰ ὦτα καὶ ῥῖνας  
-Z/7/76/1	καὶ μασχάλας καὶ ὅσα μόρια κατὰ πάθος σήπεται. καὶ μὲν 
-Z/7/76/2	δὴ κᾀν ταῖς ἐρυγαῖς ἔστιν εὑρεῖν ταὐτὸ τοῦτο γένος τῶν 
-Z/7/76/3	συμπτωμάτων, ἤτοι καπνώδους, ἢ ὀξώδους, ἢ βρομώδους, 
-Z/7/76/4	ἢ ἰχθυώδους, ἤ τινος ἑτέρας τοιαύτης ποιότητος ἐξοζούσης 
-Z/7/76/5	τῆς ἐρυγῆς. κατὰ δὲ τὰς γευστὰς διαφορὰς αὐτῷ τῷ 
-Z/7/76/6	κάμνοντι τεκμαίρεται τὰ συμπτώματα. καὶ γὰρ ἱδρῶτος 
-Z/7/76/7	ἐγεύσαντό ποτε παραῤῥυέντος εἰς τὸ στόμα, καὶ τοῦ κατ' 
-Z/7/76/8	αὐτὴν τὴν γλῶτταν σιάλου τῆς ποιότητος ἐξηλλαγμένης. 
[0057]  [043]  []  []

-Z/7/76/9	ὥσπερ οὖν καὶ τοῦ αἵματος, οἷς καὶ τοῦτο διὰ στόματος ἐκ-
-Z/7/76/10	κενοῦται καθ' ὁντιναοῦν τρόπον, οἱ μὲν ἐπισήμως γλυκέος ἢ 
-Z/7/76/11	ἁλμυροῦ γέ τινος ἢ πικροῦ τὴν αἴσθησιν ἴσχουσιν· οὕτω δὲ 
-Z/7/76/12	καὶ τῶν ἐκ πνεύμονος ἀναγομένων καὶ τῶν ἐκ γαστρὸς ἐμου-
-Z/7/76/13	μένων οἱ μὲν ὀξέων, οἱ δ' ἁλικῶν, οἱ δὲ πικρῶν, οἱ δὲ 
-Z/7/76/14	γλυκέων, οἱ δ' αὐστηρῶν αἰσθάνονται. πολλοὶ δὲ τῶν 
-Z/7/76/15	ἰατρῶν καὶ ἱδρῶτος γεύεσθαι δικαιοῦσιν αὐτοὶ καὶ 
-Z/7/76/16	προσέτι τοῦ κατὰ τὰ ὦτα ῥύπου· τεκμαίρεσθαι γάρ τι κᾀκ 
-Z/7/76/17	τούτου. καὶ μὴν καὶ τὰς ἁπτὰς διαφορὰς ἐν τούτοις τοῖς 
-Z/7/76/18	συμπτώμασιν ἀριθμητέον, ἐπειδὰν ἐξιστῶνται τοῦ κατὰ φύ-
-Z/7/76/19	σιν, οἷον δέρμα σκληρὸν καὶ περιτεταμένον καὶ καρφαλέον.  
-Z/7/77/1	οὕτω δὲ καὶ πλαδαρὸν ἢ ῥυσσὸν ἤ τινα τοιαύτην ἑτέραν ἔχον 
-Z/7/77/2	διαφοράν. ἐξ οὖν τῶν εἰρημένων δῆλον, ὡς καὶ τοῦτο τὸ 
-Z/7/77/3	γένος ἅπαν ὑπὸ νοσημάτων γίνεται. τὰς μὲν γὰρ κατά τε 
-Z/7/77/4	τὴν χροιὰν καὶ ἀτμὸν καὶ χυμὸν ἁπάσας διαφορὰς αὐτῶν τῶν 
-Z/7/77/5	στερεῶν σωμάτων ἐν τοῖς φυσικοῖς λόγοις ἐμάθομεν ἑπομέ-
-Z/7/77/6	νας ταῖς κράσεσιν· οὕτω δὲ καὶ τὰς ἁπτὰς, καὶ πολύ γ' ἔτι 
-Z/7/77/7	μᾶλλον ἁπασῶν τῶν εἰρημένων, ὅτι ταῖς δραστικαῖς ποιότη-
-Z/7/77/8	σιν ὁμογενεῖς αὐτὰς εἶπον, ὡς ὑπὸ τῆς αὐτῆς αἰσθήσεως κρι-
-Z/7/77/9	νομένας· καὶ γὰρ μαλακότης καὶ σκληρότης ὑπὸ τῆς ἁφῆς 
-Z/7/77/10	δοκιμάζονται, καθάπερ αἱ δραστικαὶ ποιότητες ὁμογενεῖς 
-Z/7/77/11	ὑπάρχουσαι. ὥσθ' ὅσον ἐν αὐταῖς παρὰ φύσιν, ἔκγονον 
-Z/7/77/12	ἅπαν τοῦτο δυσκρασίας ἐστὶν, ὥσπέρ γε καὶ τὸ κατὰ φύσιν 
-Z/7/77/13	εὐκρασίας. ἀλλ' ἔστιν ἅπασα δυσκρασία νόσος. ὥστε καὶ 
-Z/7/77/14	τὰ τοιαῦτα συμπτώματα νοσημάτων ἔκγονα. τὰ δ' ἐξ ἐπιῤ-
-Z/7/77/15	ῥύτου τινὸς ὑγρότητος ἐγγινόμενα τοῖς μορίοις, ὁμογενῆ τοῖς 
-Z/7/77/16	εἰρημένοις ὑπάρχοντα συμπτώμασι, τὰ μὲν γὰρ ἐμφράξεσιν, 
-Z/7/77/17	ἢ θλίψεσιν ἑπόμενα, τὰ δὲ τοῖς τῶν ἑλκτικῶν τε καὶ ἀποκρι- 
-Z/7/78/1	τικῶν δυνάμεων ἔργοις κακῶς γινομένοις, ἀνάγκη καὶ ταῦτα 
-Z/7/78/2	τὴν οἷον πηγὴν τῆς γενέσεως ἔχειν τὰ νοσήματα. ἡ μὲν οὖν 
-Z/7/78/3	κατὰ τὸ ἧπαρ ἔμφραξις νόσημα οὖσα συνθέτου τε καὶ ὀργα-
-Z/7/78/4	νικοῦ σώματος, αἰτία τῆς κατὰ τὸν ἴκτερον ἀχροίας ἐστίν. 
-Z/7/78/5	ἡ δὲ καθ' ἕκαστον τῶν μορίων δυσκρασία, νόσημα οὖσα καὶ 
-Z/7/78/6	αὐτὴ τῶν τοιούτων σωμάτων, ἄλλοτ' ἄλλην αὐτῶν ἐμποδίζει 
-Z/7/78/7	δύναμιν, ἤτοι τὴν ἕλκουσαν, ἢ τὴν ἀποκρίνουσαν, ἤ τινα 
-Z/7/78/8	ἑτέραν, ἐφ' αἷς ἀνωμάλως τε καὶ ἀτάκτως τῶν ἐν τῷ σώματι 
-Z/7/78/9	διαῤῥεόντων ὑγρῶν ἄλλοτ' ἄλλο μόριον ἀλλοιοῦται κατὰ 
-Z/7/78/10	χροιὰν καὶ ἀτμὸν καὶ χυμὸν καὶ τὰς ἁπτὰς ἁπάσας διαφοράς. 
-Z/7/78/11	ἀλλὰ μὴν καὶ ὅσον ὑπόλοιπόν ἐστι συμπτωμάτων γένος, ἤτοι 
-Z/7/78/12	περὶ φωνὰς καὶ ψόφους τοὺς κατὰ τὸ ζῶον, ἤτοι κᾀν τοῖς 
-Z/7/78/13	ἐκκρινομένοις τοῦ σώματος ἢ ἐπεχομένοις, ἔκγονον ἅπαν καὶ 
-Z/7/78/14	τοῦτο νοσημάτων ἐστὶν, ἢ αὐτῶν ἄντικρυς, ἢ διὰ μέσων τι-
-Z/7/78/15	νῶν συμπτωμάτων. ἐν μὲν γὰρ ταῖς φωναῖς αἵ τε κατὰ τὸ 
-Z/7/78/16	στόμα καὶ τὴν φάρυγγα καὶ τὴν τραχεῖαν ἀρτηρίαν καὶ τὸν 
-Z/7/78/17	πνεύμονα καὶ τὸν θώρακα νόσοι τὰ συμπτώματ' αὐτῶν ἐργά-
-Z/7/78/18	ζονται, κλονώδεις τέ τινας καὶ τρομώδεις καὶ βραγχώδεις  
-Z/7/79/1	καὶ κλαγγώδεις ἀποτελοῦσαι φωνάς· ἐν ἄλλοις δέ τισι τοῦ 
-Z/7/79/2	ζώου μορίοις ἦχοί τε καὶ βορβορυγμοὶ καὶ τρυσμοὶ καὶ ὅσα 
-Z/7/79/3	τοιαῦτα, τὰ μὲν ὑπὸ στενοχωρίας ὀργάνων ἢ κινήσεως 
-Z/7/79/4	πλημμελοῦς, τὰ δὲ ὑπὸ πλεονεξίας φυσώδους πνεύματος, 
-Z/7/79/5	ἢ καί τινων ἢ καὶ πάντων ἅμα τούτων συνιόντων ἀποτελεῖ-
-Z/7/79/6	ται περὶ ὧν ἐπιπλέον ἐν ταῖς τῶν συμπτωμάτων αἰτίαις 
-Z/7/79/7	εἰρήσεται. 
-Z/7/79/8	  Τὰ δ' ἐκκρινόμενα τοῦ σώματος, ἢ κα-
-Z/7/79/9	τεχόμενα παρὰ φύσιν, εἰς τρεῖς μὲν τέμνεται καὶ αὐτὰ τὰς 
-Z/7/79/10	πρώτας διαφορὰς, ἢ ταῖς οὐσίας ὅλαις, ἢ ταῖς ποιότησιν, 
-Z/7/79/11	ἢ ταῖς ποσότησιν ἐξιστάμενα τοῦ κατὰ φύσιν. ἕπεται δὲ 
-Z/7/79/12	πάντως νοσήμασιν ἢ αὐτοῖς ἄντικρυς ἢ διὰ μέσων ἑτέρων 
-Z/7/79/13	συμπτωμάτων. αἱμοῤῥαγία μὲν γὰρ ὅλῳ τῷ γένει τῆς 
-Z/7/79/14	ἐκκρινομένης οὐσίας παρὰ φύσιν ἐστίν. ἀλλ' ἤτοι τρωθέντος 
-Z/7/79/15	ἢ ῥαγέντος ἢ ἀναστομωθέντος ἢ διαβρωθέντος ἀγγείου γί-
-Z/7/79/16	νεται. τούτων δὲ ἡ μὲν τρῶσις καὶ ἡ ῥῆξις καὶ ἡ διάβρω-
-Z/7/79/17	σις νόσημά ἐστιν ὁμοιομεροῦς ἴδιον· ἡ δ' ἀναστόμωσις 
-Z/7/79/18	ἴδιον ὀργανικοῦ, ποτὲ μὲν τῆς περισταλτικῆς δυνάμεως  
-Z/7/80/1	ἀῤῥωστούσης, ποτὲ δὲ τῆς ἀποκριτικῆς ἀμέτρως κινου-
-Z/7/80/2	μένης, ποτὲ δὲ ἀμφοτέρων ἅμα βεβλαμμένων ἀποτελουμένη. 
-Z/7/80/3	οὕτω δὲ καὶ ῥοῦς γυναικεῖος ἤτοι διὰ τὰ τῶν εἰρημένων 
-Z/7/80/4	ἐνεργειῶν συμπτώματα γένοιτ' ἂν, ἢ λεπτοῦ καὶ ὀῤῥώδους 
-Z/7/80/5	τοῦ παντὸς αἵματος ἀποτελεσθέντος. ἔστι δὲ καὶ τοῦτο 
-Z/7/80/6	σύμπτωμα, γένεσις δ' αὐτοῦ πολυειδής. ἤτοι γὰρ τῆς ἐξαι-
-Z/7/80/7	ματούσης δυνάμεως, ἢ τῆς διακρινούσης τό τε λεπτὸν καὶ 
-Z/7/80/8	ὀῤῥῶδες, ἢ τῆς ἐκκρινούσης, τὸ σφάλμα. γένοιτο δ' ἄν 
-Z/7/80/9	ποτε καὶ τῆς καθεκτικῆς ἀμέτρως ἐνεργούσης καὶ τοῦ δέρμα-
-Z/7/80/10	τος πυκνωθέντος καὶ τῶν νεφρῶν στεγνωθέντων. οὕτω δὲ 
-Z/7/80/11	καὶ ἱδρῶτας ἀμέτρως ἐκκρίνεσθαι, ἢ ἴσχεσθαι μὴ δεόντως, 
-Z/7/80/12	ἤτοι διὰ τὴν τοῦ δέρματος διάθεσιν, ἢ διά τινα τῶν εἰρημέ-
-Z/7/80/13	νων δυνάμεων, ἢ δι' αὐτὴν τὴν τῶν ὑγρῶν φύσιν ἀναγκαῖον 
-Z/7/80/14	γίνεσθαι. καὶ δῆλον ὡς ἐν ἅπασι τοῖς τοιούτοις λόγοις 
-Z/7/80/15	παραδιαζευκτικοῖς συνδέσμοις χρώμεθα. πάντως μὲν γὰρ ἐφ' 
-Z/7/80/16	ἑκάστῳ τῶν εἰρημένων συμπτωμάτων εἷς τις ὑπάρχει τρόπος 
-Z/7/80/17	τῆς αἰτίας, οὐ μὴν κεκώλυταί γε δύο καὶ τρεῖς καὶ πάντας 
-Z/7/80/18	ἅμα συνιέναι. δῆλον δὲ ὡς ἐκ τούτου τοῦ γένους ἐστὶ τῶν  
-Z/7/81/1	συμπτωμάτων, δυσουρία τε καὶ ἰσχουρία καὶ στραγγουρία 
-Z/7/81/2	καὶ ὁ καλούμενος ὕδρωψ εἰς ἀμίδα, τινὲς δὲ διαβήτην αὐτὸν 
-Z/7/81/3	ὀνομάζουσι, ἄλλοι δὲ διάῤῥοιαν εἰς οὖρα. καὶ μὲν δὴ καὶ 
-Z/7/81/4	τὰ χρώματα τῶν ἐκκρινομένων παρὰ φύσιν, ἢ τὰς ὀσμὰς, 
-Z/7/81/5	οὐδὲν ἔτι δεόμεθα δεικνύειν ἐξ ἀνάγκης ἑπόμενα ταῖς νόσοις, 
-Z/7/81/6	εἴ γε μηδὲν τῶν τοιούτων ἄνευ δυσκρασίας γίνεται. δῆλον 
-Z/7/81/7	δὲ καὶ ὡς τὸ προκείμενον ἀποδέδεικται σαφῶς. ἁπάσης γὰρ 
-Z/7/81/8	τῶν συμπτωμάτων τῆς φύσεως ἡγεῖσθαι χρὴ νοσήματα, ὡς 
-Z/7/81/9	γίνεσθαι πολλάκις οἷον στίχον τινὰ συμπτωμάτων ἐφεξῆς ἀλ-
-Z/7/81/10	λήλοις· ὑπὸ μὲν τοῦ νοσήματος αὐτοῦ τὸ πρῶτον, ὑπὸ δὲ 
-Z/7/81/11	τούτου τὸ δεύτερον, εἶτ' αὖθις ὑπ' ἐκείνου τὸ τρίτον, εἶθ' 
-Z/7/81/12	ἑξῆς ἐπὶ τούτῳ τὸ τέταρτον. ἀλλ' ἐνταῦθα μὲν προσέχειν 
-Z/7/81/13	ἀκριβῶς χρὴ τὸν νοῦν καὶ διορίζειν ἐπιμελῶς τῶν ἔργων 
-Z/7/81/14	τοῦ ζώου τὰ συμπτώματα. πολλαχῇ γὰρ ἀλλήλοις οὕτως 
-Z/7/81/15	ἔοικεν, ὡς καὶ τὸ σύμπτωμα ἔργον νομίζεσθαι καὶ τοὖρ-
-Z/7/81/16	γον σύμπτωμα. καὶ εἰ μή τις ἔχει τι κᾀν τούτῳ κριτήριον 
-Z/7/81/17	ὑγιὲς, ἐξ ὧν ἂν αὐτὸς σφάλληται συκοφαντήσει τὸν λόγον. 
-Z/7/81/18	εἰ γὰρ δὴ τῶν κατὰ φύσιν ἐκκρίσεων, οὕτω δὲ καλοῦσι τὰς  
-Z/7/82/1	ἐπὶ τῶν ὑγιαινόντων γιγνομένας, ἤτοι τὸ ποσὸν, ἢ καὶ τὸ 
-Z/7/82/2	ποιὸν, ἢ καὶ τὸ γένος αὐτὸ τῆς οὐσίας ὑποθέμενός τις σκο-
-Z/7/82/3	πὸν, ἔπειτα πρὸς τοῦτ' ἀποβλέπων κρίνοι τὰ συμπτώματα, 
-Z/7/82/4	σφαλήσεται πολλαχόθι. πολλαπλάσιος γὰρ ἱδρὼς ἐνίοτε 
-Z/7/82/5	τοῦ κατὰ φύσιν, ἢ γαστρὸς διαχώρησις, ἢ οὖρα τοῖς ἀῤ-
-Z/7/82/6	ῥωστοῦσι γίνεται, μὴ ὅτι βεβλαμμένης ἐνεργείας τινὸς, ἀλλὰ 
-Z/7/82/7	καὶ μετὰ ῥώμης καὶ προνοίας τοῦ ζώου γιγνομένης. ἔνια 
-Z/7/82/8	μέν γε καὶ ὅλῳ τῷ γένει παρὰ φύσιν ὑπάρχοντα, καθά-
-Z/7/82/9	περ αἱμοῤῥαγίαι διὰ τῶν ῥινῶν, ἢ ἔμετος, ἢ αἵματος ὑπο-
-Z/7/82/10	χώρησις, ἢ αἱμοῤῥοῒς, ἤ τι τοιοῦτον ἕτερον, ὅμως οὐδέπω 
-Z/7/82/11	παρὰ φύσιν ἐστὶν, ἂν ἐν καιρῷ γίνηται. τὸ δ' ἐν καιρῷ 
-Z/7/82/12	δῆλον ὅτι τοῦτ' ἔστιν, ἂν τὸ λυποῦν ἐκκαθαίρηται. 
-Z/7/82/13	μενούσης οὖν τῆς ὁμολογίας, ἣν ἐξ ἀρχῆς ὡμολογήσαμεν, 
-Z/7/82/14	ὡς αἱ τῶν ἐνεργειῶν βλάβαι συμπτώμαθ' ὑπάρχουσιν, οὐ-
-Z/7/82/15	δὲν τῶν ἐπ' ὠφελείᾳ γινομένων ἐκ τούτου τοῦ γένους ἐστὶ 
-Z/7/82/16	τῶν συμπτωμάτων. ἔργον γὰρ φύσεως ἕκαστον αὐτῶν 
-Z/7/82/17	μᾶλλον ἢ βλάβη τις ὑπάρχει. ἀλλ' ἴσως τις ὑπάξει 
-Z/7/82/18	θατέρῳ γένει τῶν συμπτωμάτων, τῷ τῆς παρὰ φύσιν  
-Z/7/83/1	διαθέσεως, ἅπαντα τὰ τοιαῦτα. τὸ γὰρ ὅλως διῃρῆσθαί 
-Z/7/83/2	τινα φλέβα καθ' ὁτιοῦν μόριον τοῦ σώματος, ἢ ἀνεστο-
-Z/7/83/3	μῶσθαι μέχρι τοῦ προχεῖν ἃ πρότερον ἔστεγεν, οὐ κατὰ 
[0057]  [043]  []  []

-Z/7/83/4	φύσιν εἶναι διάθεσιν. καί τοι κᾀνταῦθα τὴν διάῤῥοιαν 
-Z/7/83/5	τῆς γαστρὸς, ἢ τὸ τῶν οὔρων πλῆθος οὐκ ἂν ἔχοι δει-
-Z/7/83/6	κνύναι πάντως ἑπόμενα ταῖς παρὰ φύσιν διαθέσεσιν. αἱ-
-Z/7/83/7	μοῤῥαγίας μὲν γὰρ καὶ ἐμέτους ὅλῳ τῷ γένει φησί τις 
-Z/7/83/8	παρὰ φύσιν ὑπάρχειν, οὔτε δὲ ἡ διὰ γαστρὸς, οὔτε ἡ 
-Z/7/83/9	διὰ κύστεως, οὔτε ἡ διὰ μήτρας ἔκκρισις ὅλῳ τῷ γένει 
-Z/7/83/10	παρὰ φύσιν. ἴσως δ' ἀμφισβητήσει τις καὶ περὶ τῶν 
-Z/7/83/11	ἱδρώτων, ὡς οὐδ' αὐτῶν ὄντων κατὰ φύσιν. καὶ γὰρ 
-Z/7/83/12	οὖν καὶ ὁ Διοκλῆς ἱκανῶς ἐπεχείρησεν εἰς τοῦτο. πάνυ 
-Z/7/83/13	δ' εἶναι τραχὺ δοκεῖ τόδε τὸ δόγμα καὶ παρὰ τὴν ἐνάρ-
-Z/7/83/14	γειαν, εἰ καὶ ὅτι μάλιστα πιθανῶς κατασκευάζηται. περὶ 
-Z/7/83/15	μὲν δὴ τῶν τοιούτων ἴσως ἄν ποτε καὶ αὖθις εἰπεῖν 
-Z/7/83/16	ἂν γένοιτο ἡμῖν· παντάπασι γὰρ ὀλίγα διαμφισβητεῖται· 
-Z/7/83/17	περὶ δὲ τοῦ παντὸς πλήθους τῶν ἄλλων συμπτωμάτων 
-Z/7/83/18	ἱκανῶς ἐπιδέδεικται, καὶ χρὴ καταπαύειν ἤδη καὶ τόδε  
-Z/7/84/1	τὸ γράμμα. καὶ γὰρ δὴ καὶ γεγυμνασμένος τις ἐν τοῖς 
-Z/7/84/2	ὁμολογουμένοις ῥᾷον ἂν ἀκολουθήσειε τῇ τῶν ἀμφισβη-
-Z/7/84/3	τουμένων κρίσει.  