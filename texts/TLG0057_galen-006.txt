
[0057]  [006]  []  []

-Z/1/224/t1	{ΓΑΛΗΝΟΥ ΠΡΟΣ ΠΑΤΡΟΦΙΛΟΝ 
-Z/1/224/t2	  ΠΕΡΙ ΣΥΣΤΑΣΕΩΣ ΙΑΤΡΙΚΗΣ.} 
-Z/1/224/1	Ἐπεί μοι δοκεῖς, ὦ Πατρόφιλε, θεῖόν τι πεπονθέναι 
-Z/1/224/2	πάθος, ὀρεγόμενος ἅπαντα σὺν ἀποδείξει τε καὶ μεθόδῳ 
-Z/1/224/3	μανθάνειν, ὑπηρετῆσαί σου διέγνωκα τῇ προθυμίᾳ, καὶ 
-Z/1/224/4	γράψαι τῶν λόγων ὧν ἤκουσας, ἢ περὶ ὧν ἠπόρεις, ὑπο-
-Z/1/224/5	μνήματά σοι. πῶς δ' οὐκ ἂν ὑπέστην τὸν ἆθλον τοῦτον, 
-Z/1/224/6	ὁρῶν σε καθευρηκότα μὲν ἀρχήν τινα τῆς ἐπ' ἀλήθειαν 
-Z/1/224/7	ἀγούσης ὁδοῦ, μόνον δ' οὐ δυνάμενον αὐτῆς ἐφικέσθαι 
-Z/1/224/8	δι' ὕψος τε καὶ μῆκος καὶ τραχυτῆτα. τοὺς μὲν γὰρ  
-Z/1/225/1	πολλοὺς ὁρῶ, μηδὲ μετὰ παρακλήσεως ἐπ' αὐτὴν ἰόντας, 
-Z/1/225/2	ἀλλ' ὀκνοῦντάς τε, καὶ ἀποτρεπομένους, σὲ δ' ἐκείνων ἔμ-
-Z/1/225/3	παλιν ἔχοντα· ἀποτρεπομένων γὰρ ἁπάντων, ἄχρι γε τοῦ 
-Z/1/225/4	δεῦρο, καὶ πρὸς ἄλλας ὁδοὺς ἐκτρεπόντων, αὐτήν γε κατι-
-Z/1/225/5	δόντα τὴν ἀλήθειαν, ὡς ἐφ' ὑψηλοῦ τινος ᾤκισται, καὶ τοῦ 
-Z/1/225/6	κάλλους αὐτῆς ἐραστὴν δριμύτατον γενόμενον, οὔτ' ὀκνεῖν 
-Z/1/225/7	τὴν ὁδὸν, οὔτ' ἐπιτρέπειν ἑαυτῷ μόνῳ τὴν πορείαν. ἐν 
-Z/1/225/8	μὲν δὴ τῷ παρόντι, σύστασιν ἰατρικῆς τέχνης ἐπιθυμῶν 
-Z/1/225/9	ἐξευρεῖν ἀληθῆ, μεστὸς ὠδίνων ἦσθα τὴν ψυχήν. ὡς δ' 
-Z/1/225/10	ἐγὼ ὑποτοπάζω, μικρὸν ὕστερον ἐμπλησθήσῃ μείζονος ὀρέ-
-Z/1/225/11	ξεως, εἰ θεάσαιο τὸ τῆς ἀληθείας φῶς καταλαμπόμενον, 
-Z/1/225/12	ἑτέραν οὐχ εὑρὼν ὁδὸν καλλίονα τῆς νῦν σοι ζητουμένης. 
-Z/1/225/13	ὁρῶ γάρ σε περὶ τὴν τἀληθοῦς εὕρεσιν ἐνθέως διακείμενον, 
-Z/1/225/14	ἐφ' ἧς ἂν ὕλης φαντάζοιο. λέγοντος οὖν σου, μυρίοις μὲν 
-Z/1/225/15	ὑποβεβληκέναι τὰ ὦτα μαθήσεως ἕνεκα τέχνης ἰατρικῆς, 
-Z/1/225/16	οὔτε δ', ὅθεν ἄρχεσθαι χρὴ, σὺν ἀποδείξει τε καὶ μεθόδῳ 
-Z/1/225/17	παρ' οὐδενὸς ἀκηκοέναι, καὶ πολὺ δὴ μᾶλλον οὐδὲ  
-Z/1/226/1	τὴν ἀπὸ τῆς ἀρχῆς ἐπὶ τὸ τέλος ὁδὸν οὐδενὶ ἐπιδεικνύντι 
-Z/1/226/2	σοι συγγεγονέναι, δείξειν ὑπεσχόμην ὃ ποθεῖς, εἰ πρότερον 
-Z/1/226/3	ὑπομείναις καὶ ἐπ' ἄλλων γυμνάσασθαι τεχνῶν τὸν λόγον. 
-Z/1/226/4	σοῦ δὲ, οὐχ ὅπως ἀποστάντος, οὐδ' ὀκνήσαντος τὴν πρόσ-
-Z/1/226/5	κλησιν, ἀλλ' ἥδιον ἂν οὕτω φάντος ἢ ἐκείνως ἐπὶ τὸ προ-
-Z/1/226/6	κείμενον ἐλθεῖν, εἰ μόνον ἐπαγγείλαιμί σοι τὴν αὐτὴν μέ-
-Z/1/226/7	θοδον ἐν ἁπάσαις ἐπιδείξειν ταῖς τέχναις· εἶτ' ἐμοῦ καὶ 
-Z/1/226/8	τοῦτ' ἐπαγγειλαμένου, καὶ δεικνύντος ἐπὶ τῆς πρώτης προ-
-Z/1/226/9	βληθείσης θεωρίας, ἑώρων σε γανύμενον ἐπὶ τῇ τῆς θεω-
-Z/1/226/10	ρίας ἀληθείᾳ. καὶ τοίνυν ἐφεξῆς πολλὰς ὁμοίως διασκεψά-
-Z/1/226/11	μενος, καὶ μάλιστα αὐτῶν τὰς ποιητικὰς, ἐπειδὴ τοῦ γέ-
-Z/1/226/12	νους ἐστὶ τούτου καὶ ἡ περὶ τὴν ὑγίειαν ἔχουσα, τηνικαῦτα 
-Z/1/226/13	μετέβης ἐπ' αὐτὴν, ἣν ἐξ ἀρχῆς ὥρμησο, καὶ θεασάμενος, 
-Z/1/226/14	ὡς ἐστὶ κᾀνταῦθα μία τε καὶ ἡ αὐτὴ μέθοδος, ἠξίωσας, 
-Z/1/226/15	ὑπὲρ τοῦ μηδέποτ' ἐκρυῆναι τῆς μνήμης τὰ λεχθέντα, 
-Z/1/226/16	γραφῆναί τινα αὐτῶν ὑπομνήματα. κᾀγὼ χαίρων σου τῇ  
-Z/1/227/1	περὶ τὴν ἀλήθειαν σπουδῇ, δύο ταῦτα ξυνέθηκα γράμματα· 
-Z/1/227/2	τὸ μὲν ἕτερον, ἐν ᾧ χρὴ πρότερον γυμνάσασθαι τὸν τεχνω-
-Z/1/227/3	θῆναι βουλόμενον, ἐπιδεικνύον, ὅπερ οἱ παλαιοὶ φιλόσοφοι 
-Z/1/227/4	λέγουσι, τὸ πάσῃ τέχνῃ τὴν σύστασιν ἀπὸ τῆς κατὰ τὸ 
-Z/1/227/5	τέλος ἐννοίας γίγνεσθαι· διῃρέθη δὲ διὰ τὸ μέγεθος εἰς 
-Z/1/227/6	δύο βιβλία· τὸ δ' ἕτερον καὶ δεύτερον, οὗ νῦν ἀρχόμεθα, 
-Z/1/227/7	δεικνύον, ὅπως ἡ αὐτὴ καὶ μία μέθοδος, ὥσπερ τὰς ἄλλας 
-Z/1/227/8	ἁπάσας τέχνας, οὕτω καὶ τὴν ἰατρικὴν συνεστήσατο. καὶ 
-Z/1/227/9	δὴ ἀρκτέον ἤδη μοι τοῦ λόγου. 
-Z/1/227/10	  Ἐπειδὴ τῶν τεχνῶν ἔνιαι μὲν ἐν μόνῳ τῷ θεω-
-Z/1/227/11	ρῆσαι τὴν φύσιν, ὧν ἐπισκοποῦνται πραγμάτων, ἔχουσι τὸ τέλος, 
-Z/1/227/12	ὡς ἀριθμητικὴ, καὶ ἀστρονομία, καὶ φυσιολογία· τινὲς δὲ 
-Z/1/227/13	πράττουσι μέν τινας πράξεις, ὡς ὀρχηστική τε καὶ κηρυκτι-
-Z/1/227/14	κὴ, δεῖξαι δ' οὐδὲν ἔργον ἑαυτῶν ἔχουσι τοῦ πράττειν 
-Z/1/227/15	παυσάμεναι· τινὲς δ' ἔμπαλιν τούτων ἐπιδείκνυνται δημι-
-Z/1/227/16	ουργήματα, καθάπερ οἰκοδομική τε καὶ τεκτονική· τινὲς 
-Z/1/227/17	δ' οὐδὲν αὗται δημιουργοῦσι, ἔργον δ' αὐταῖς ἐστι καὶ σπού- 
-Z/1/228/1	δασμα, θηράσαι τε καὶ κτήσασθαι τῶν ὄντων τι, καθάπερ 
-Z/1/228/2	ἥ τε ἁλιευτικὴ καὶ κυνηγετικὴ, καὶ συλλήβδην εἰπεῖν, ἡ θη-
-Z/1/228/3	ρευτικὴ πᾶσα· πρόκειται δέ σοι συστήσασθαι μεθόδῳ τέ-
-Z/1/228/4	χνην ἰατρικὴν, ἐπίσκεψαι πρῶτον, ἐκ ποίου γένους ἐστὶ τῶν 
-Z/1/228/5	τεχνῶν· ἆρά γε τῶν θεωρητικῶν ἐστι μία τις, ἢ τῶν πρακτι-
-Z/1/228/6	κῶν, ἢ ποιητική τις, ἢ κτητική. τοῦτο δὲ οὐ χαλεπὴν οὔτε 
-Z/1/228/7	τὴν ζήτησιν οὔτε τὴν εὕρεσιν ἔχει. διὸ γὰρ ὅλως ἐπεθύμησας 
-Z/1/228/8	κτήσασθαι τέχνην τοιαύτην, ἀναμνησθῆναί σε χρή. πρῶτον 
-Z/1/228/9	οὖν σε πάντων αὐτὸ τοῦτο ἠρόμην, ἡνίκα ἡμῖν ἡ ἀρχὴ τοῦ 
-Z/1/228/10	τοιούτου ἐγίγνετο γυμνάσματος, ἀπεκρίνω δέ μοι, βούλεσθαι 
-Z/1/228/11	τοὺς παρὰ φύσιν ἔχοντας ἀνθρώπους τὸ σῶμα, μάλιστα 
-Z/1/228/12	μὲν, εἰ οἷόν τε, πάνυ εἰς τὴν φύσιν ἐπαναγαγεῖν, εἰ 
-Z/1/228/13	δ' ἄρα τοῦτ' ἀδύνατον, ἀλλὰ τοῦ γε διαγινώσκειν ἑκάτε-
-Z/1/228/14	ρον, ὅσοι τε ἰάσιμοι, καὶ ὅσοι μὴ, κτήσασθαί τινα γνῶσιν. 
-Z/1/228/15	ἐπεὶ δὲ ταύτην ἀρχὴν ἔδωκας τῷ λόγῳ, τῶν ποιητικῶν 
-Z/1/228/16	ἔφην σε τεχνῶν ἀποφαίνειν, ἣν συστήσασθαι ποθεῖς, εἴ γε  
-Z/1/229/1	δὴ δεικνύειν ἔχεις τῆς τέχνης τοὖργον, ἤδη τοῦ πράττειν 
-Z/1/229/2	πεπαυμένος. εἰσὶ δὲ δήπου καὶ ἄλλαι πολλαὶ τέχναι ποιη-
-Z/1/229/3	τικαὶ, χαλκευτικὴ, σκυτοτομικὴ, ναυπηγικὴ, τεκτο-
-Z/1/229/4	νικὴ, πλαστικὴ, γραφικὴ, καὶ σχεδὸν ὅσος οὐκ ἄλλος 
-Z/1/229/5	ἀριθμὸς ἑτέρου γένους, αἱ ποιητικαὶ τέχναι παρὰ τοῖς ἀν-
-Z/1/229/6	θρώποις εἰσίν. ἣν οὖν ἐπὶ τῶν τοιούτων τεχνῶν ἔμαθες ἐν 
-Z/1/229/7	τῷ πρὸ τούτου γράμματι, ταύτην ἤδη σοι μεταφέρειν και-
-Z/1/229/8	ρὸς, ἐφ' ἣν συστήσασθαι σπεύδεις, ἀρχὴν κᾀνταῦθα τῷ 
-Z/1/229/9	λόγῳ τὴν αὐτὴν τιθέμενος, ἣν ἐπ' ἐκείνων ἁπασῶν ἐτίθεσο, 
-Z/1/229/10	τὴν ἔννοιαν τοῦ τέλους, ἣν ὁπόθεν ἐκτησάμεθα, λέγειν ἤδη 
-Z/1/229/11	καιρός. πρώτη μὲν ἡμῖν ἐγένετο γνῶσις ἡμῶν τε αὐτῶν 
-Z/1/229/12	ὑγιαινόντων, καὶ τῶν ἄλλων ἀνθρώπων. δευτέρα δ' ἐπὶ 
-Z/1/229/13	ταύτῃ νοσησάντων, ὅθεν περ καὶ ἡ ἐπιθυμία τοῦ θ' ὑγι-
-Z/1/229/14	αίνειν εἰσῆλθεν ἡμῖν, καὶ τοῦ συστήσασθαί τινα τέχνην 
[0057]  [006]  []  []

-Z/1/229/15	ὑγιαστικήν. ἀλλ' ἐπεί περ ὑγείαν ἐργάζεσθαι βουλό-
-Z/1/229/16	μεθα τοῦ γένους, ἄν τις εἴη μία τῶν ποιητικῶν τε-
-Z/1/229/17	χνῶν, ἣν συστήσασθαι ποθοῦμεν. οὐσῶν δὲ διφυῶν, ὡς 
-Z/1/229/18	ἐδείχθη, τῶν ποιητικῶν, ἐκ τῶν ἐπανορθουμένων ἂν εἴη τὸ  
-Z/1/230/1	ἤδη γεγονὸς, ἣν ζητοῦμεν, οὐκ ἐκ τῶν δημιουργουσῶν ὃ 
-Z/1/230/2	μήπω πρόσθεν ἦν. ἔνιαι μὲν γὰρ τῶν τεχνῶν αὐτὰ τὰ 
-Z/1/230/3	πράγματα δημιουργοῦσιν, ὥσπερ αἱ κατὰ τὴν ὑφαντικὴν καὶ 
-Z/1/230/4	σκυτοτομίαν· ἔνιαι δὲ ἐπανορθοῦνται τὰ πονήσαντα, καθά-
-Z/1/230/5	περ αἵ τε τὰ διεῤῥωγότα τῶν ἱματίων, καὶ τὰ διεσπασμένα 
-Z/1/230/6	τῶν ὑποδημάτων συῤῥάπτουσαι. 
-Z/1/230/7	  Ἐδείχθη δὲ κᾀπὶ τῆς οἰκοδομικῆς οὕτως ἔχειν. 
-Z/1/230/8	ἔστι γὰρ οὖν δὴ καὶ ταύτῃ ἔργα διττὰ, γένεσίς τε τῆς οὐκ 
-Z/1/230/9	οὔσης οἰκίας, ἐπανόρθωσίς τε τῆς πεπονθυίας. ἐδείχθη 
-Z/1/230/10	μὲν γὰρ πρὸς ἀμφοτέρας τὰς ἐνεργείας ἀναγκαῖον ὂν 
-Z/1/230/11	τῷ δημιουργικῷ γιγνώσκειν ἅπαντα τῆς οἰκίας τὰ μόρια, 
-Z/1/230/12	τίνα τε κατὰ τὴν οὐσίαν ἐστὶ, καὶ ὁποῖα κατὰ τὴν διά-
-Z/1/230/13	πλασιν, καὶ πηλίκα τε κατὰ τὸ μέγεθος, ὁπόσα τε τὸν 
-Z/1/230/14	ἀριθμὸν, καὶ ὅπως ἀλλήλοις συγκείμενα. καὶ τοίνυν τῷ 
-Z/1/230/15	συνισταμένῳ τὴν περὶ τὸ σῶμα τέχνην, ἣν ἐν τῷ παρόντι 
-Z/1/230/16	συγχωρείτωσαν ἡμῖν οἱ περὶ ὀνόματα ἐρίζοντες ὀνομάζειν 
-Z/1/230/17	ἰατρικὴν, ἀναγκαῖον ἔσται γιγνώσκειν ἕκαστον τῶν ἁπλῶν 
-Z/1/230/18	μορίων, ὁποῖόν τι κατὰ τὴν οὐσίαν ἐστὶ καὶ τὴν διά- 
-Z/1/231/1	πλασιν, πηλίκον τε τὸ μέγεθος, ἔτι τε τὸν ἀριθμὸν αὐτῶν 
-Z/1/231/2	ἅπαντα, καὶ τὴν πρὸς ἄλληλα σύνθεσιν. ὥσπερ οὖν ὁ τὴν 
-Z/1/231/3	ἤδη γεγενημένην οἰκίαν, ὁποία τίς ἐστιν, ἀκριβῶς γνῶναι 
-Z/1/231/4	βουλόμενος ἐξ ἀναλύσεως καὶ διαλύσεως ἐπὶ τὴν διάγνωσιν 
-Z/1/231/5	αὐτῆς ἐπεγένετο, κατὰ τὸν αὐτὸν τρόπον ἡμεῖς ἐξ ἀνατομῆς 
-Z/1/231/6	ἀνθρώπου σῶμα γνωσόμεθα. θεὸς μὲν γὰρ καὶ φύσις, ὡς 
-Z/1/231/7	ὁ πρῶτον οἰκίαν ἐργασάμενος, οὕτω προγιγνώσκουσι τὰ μέρη, 
-Z/1/231/8	τῆς χρείας αὐτοῖς τὸ παράδειγμα γεννώσης· ἡμεῖς δὲ, ὡς ὁ 
-Z/1/231/9	τὴν ἤδη γεγενημένην οἰκίαν ἱστορῶν. καίτοι καὶ ἡμεῖς εἰ μὴ, 
-Z/1/231/10	καθὼς οἷόν τε, παραπλησίαν θεῷ ποιησαίμεθα τὴν γνῶσιν, 
-Z/1/231/11	ἀδύνατον ἡμῖν ἔσται διαγνῶναι, πότερον ἅπαντα διὰ 
-Z/1/231/12	χρείαν τινὰ γέγονεν, ἢ μάτην ἔνια. καὶ γὰρ ταῦτα ἄμφω 
-Z/1/231/13	δυνατόν ἐστιν ἐπινοεῖν, καὶ πρὸς τούτοις ἔτι πρὸς κακοῦ 
-Z/1/231/14	τινα γεγονέναι. καὶ μέντοι καὶ ἡ γνῶσις ἡ τῶν ἄριστα 
-Z/1/231/15	κατεσκευασμένων σωμάτων ἐντεῦθεν παραγίνεται. ἀλλὰ περὶ 
-Z/1/231/16	μὲν τούτων αὖθις. ἐξ ἀνατομῆς δὲ τὰ ὁμοιομερῆ προσαγο-
-Z/1/231/17	ρευόμενα σώματα μαθόντες, ὁποῖόν τε τὴν διάπλασιν ἕκα-
-Z/1/231/18	στον αὐτῶν ἐστιν, πηλίκον τε τὸ μέγεθος, ὅσα τε τὰ σύμ- 
-Z/1/232/1	παντα, καὶ ὅπως συγκείμενα, τῶν συνθέτων μορίων ἐπιστή-
-Z/1/232/2	μην ἔχομεν, ἃ δὴ καὶ προσαγορεύομεν ὀργανικά· τοιοῦτό 
-Z/1/232/3	ἐστι σκέλος, τοιοῦτον χεὶρ, τοιοῦτον δάκτυλος, ὀφθαλμὸς, 
-Z/1/232/4	γλῶττα, πνεύμων, ἧπαρ, ὅσα τ' ἄλλα τοιαῦτα. καὶ τοίνυν 
-Z/1/232/5	καὶ τὰς ἐνεργείας διττὰς εὑρεῖν ἐστὶ τῶν μορίων, ἑτέρας 
-Z/1/232/6	μὲν τῶν ἁπλῶν τε καὶ ὁμοιομερῶν, ἑτέρας δὲ τῶν συνθέ-
-Z/1/232/7	των τε καὶ ὀργανικῶν. ἔνεστι γοῦν καὶ τὸ σκέλος ὅλον ἰδεῖν 
-Z/1/232/8	κινούμενον· ἔνεστι δὲ καὶ τῶν ἐν αὐτῷ μυῶν ἕκαστον. καὶ 
-Z/1/232/9	καθ' ἕκαστόν τε τῶν μυῶν ἐγκάρσιον ὅλως διακοπέντος, κί-
-Z/1/232/10	νησίν τινα διαφθειρομένην τοῦ σκέλους. ἔνεστι δ' ἱστο-
-Z/1/232/11	ροῦντα τὰ κατὰ τὸ σῶμα, καὶ ὅτι τὸ καθῆκον εἰς τὸν μῦν 
-Z/1/232/12	νεῦρον ἐπειδὰν τρωθῇ, πρῶτος μὲν αὐτὸς ὁ μῦς ἀναίσθη-
-Z/1/232/13	τός τε καὶ ἀκίνητος γίνεται, σὺν αὐτῷ δὲ καὶ τὸ κινούμε-
-Z/1/232/14	νον ἄρθρον. ὅθεν, οἶμαι, καὶ ἀναγκαῖόν ἐστι συνισταμένοις 
-Z/1/232/15	ἡμῖν τὴν τέχνην, οὐ μόνον γνῶναι τὰ μόρια καὶ τὴν σύν-
-Z/1/232/16	θεσιν, ἀλλὰ καὶ τὰς ἐνεργείας αὐτῶν, καὶ ταύτῃ διοίσομεν 
-Z/1/232/17	οἰκοδομησάντων. ἐκεῖνοι μὲν γὰρ τὰ μόρια μόνα καὶ τὴν  
-Z/1/233/1	σύνθεσιν ἴσασιν, οὐδὲν γὰρ αὐτῶν ἐνεργεῖ, διότι μηδὲ ζῶόν 
-Z/1/233/2	ἐστιν ἡ οἰκία· ἡμῖν δὲ καὶ τὰς ἐνεργείας ζητητέον ἐστί. 
-Z/1/233/3	ἀρχὴ δὲ κᾀνταῦθα διττὴ ζητήσεως, ἤτοι τῆς ἐνεργείας γνῶ-
-Z/1/233/4	σις, καὶ τοῦ μορίου. τῆς ἐνεργείας μὲν, οἷον τοῦ λογίζεσθαι 
-Z/1/233/5	τοῦ μεμνῆσθαι, τοῦ προαιρεῖσθαι. τοῦ μορίου δὲ, οἷον 
-Z/1/233/6	ἐγκεφάλου, καὶ νωτιαίου, καὶ καρδίας. πασῶν οὖν ὧν ἴσμεν 
-Z/1/233/7	ἐνεργειῶν ζητήσωμεν τὰ μόρια, τῶν τε μορίων ἁπάντων τὰς 
-Z/1/233/8	ἐνεργείας. ἡ ζήτησις δὲ πάντως ἡμῖν κᾀνταῦθα διά τινος 
-Z/1/233/9	ἔσται μεθόδου, περὶ ἧς αὖθις σκεψόμεθα. 
-Z/1/233/10	  Νυνὶ δ', ὅτι διττὴ μὲν ἡ τῶν μορίων ἐστὶ φύσις, 
-Z/1/233/11	διττὴ δὲ καὶ ἡ τῶν ἐνεργειῶν, ἤδη λέλεκται, καὶ αὖθις ἀκρι-
-Z/1/233/12	βέστερον λεγέσθω. τοῦ σύμπαντος σκέλους ἐνέργεια βάδισίς 
-Z/1/233/13	ἐστι. γίνεται δὲ, τῶν ἐν αὐτῇ διαρθρώσεων ἐναλλὰξ ἀλλήλων 
-Z/1/233/14	ἐκτεινομένων τε καὶ συγκαμπτομένων, οἷον αὐτίκα κατὰ γόνυ 
-Z/1/233/15	τῶν μὲν ἔμπροσθεν μυῶν ὑπερβαινόντων τὴν ἐπιγονατίδα, 
-Z/1/233/16	καὶ διὰ τενόντων εἰς τὸ τῆς κνήμης ὀστοῦν ἐμφυομένων, 
-Z/1/233/17	ἐπειδὰν ἐκεῖ ἐπισπάσωνται τὴν κνήμην, ἡ ἔκτασις γίνεται  
-Z/1/234/1	τοῦ σκέλους· τῶν δ' ἐντὸς ὁμοίως ἐνεργησάντων ἡ κάμψις. 
-Z/1/234/2	οὕτω καὶ κατ' ἰσχίον καὶ πόδα καμπτομένης ἢ ἐκτει-
-Z/1/234/3	νομένης τῆς διαρθρώσεως, αἱ κινήσεις γίνονται. φαίνε-
-Z/1/234/4	ται μὲν οὖν ὁ μῦς ἐναργῶς, ὅταν τοῦ περικειμένου δέρμα-
-Z/1/234/5	τος γυμνωθῇ, συναγόμενός τε καὶ ἀνασπώμενος, ὡς ἐπὶ 
-Z/1/234/6	τὴν ἑαυτοῦ κεφαλήν. οὐ μὴν τὸ καθῆκον εἰς αὐτὸν νεῦρον 
-Z/1/234/7	αἰσθητήν τινα κίνησιν κινούμενον φαίνεται, ἀλλ' ἔοικεν ὁδὸς 
-Z/1/234/8	εἶναι τοῦτο τῆς ἐξ ἐγκεφάλου κατιούσης δυνάμεως. αὐτὸς 
-Z/1/234/9	δ' ὁ ἐγκέφαλος ὅτι μὲν ἀρχὴ τοῖς νεύροις ἅπασι τῆς τοιαύ-
-Z/1/234/10	της δυνάμεώς ἐστιν, ἐναργῶς ἐμάθομεν ἐκ τοῦ διαιρεθέντος 
-Z/1/234/11	ὁτουοῦν νεύρου, ἐν μὲν τοῖς ἄνω μέρεσιν, ὃ συνεχές 
-Z/1/234/12	ἐστιν ἐγκεφάλῳ, διασώζειν τὰς ἐνεργείας, ἀπολλύναι δ' ἐν 
-Z/1/234/13	τοῖς κάτω. πότερον δ', ὥσπερ αὐτὸς τοῖς νεύροις, οὕτω 
-Z/1/234/14	ἐκείνῳ πάλιν ἕτερόν τι μόριον ἐπιπέμπει τὰς δυνάμεις, ἢ 
-Z/1/234/15	πηγή τις αὐτῶν ἐστιν, ἔτ' ἄδηλον· ἡ γὰρ τοιαύτη σκέψις 
-Z/1/234/16	ὑπὲρ ἡγεμονικῆς ψυχῆς ἐστιν. ἀλλ' ἐπανίωμεν, ὅθεν ὁ λόγος 
-Z/1/234/17	ἀπετράπετο. βάδισις μὲν ἡ ἐνέργεια τοῦ σκέλους παντός. 
-Z/1/234/18	ἐξηγεῖται δ' αὐτῆς τῶν ἐν τοῖς σκέλεσι μορίων τὸ μυῶδες  
-Z/1/235/1	γένος. ὀστᾶ δὲ, καὶ χόνδροι, καὶ πιμελὴ, καὶ ἀδὴν, καὶ 
-Z/1/235/2	ἀρτηρία, καὶ δέρμα, καὶ φλέβες, ὑμένες τε καὶ σύνδεσμοι, 
-Z/1/235/3	τὴν ἀρχὴν τῆς κινήσεως ἔχουσιν ἐκ τῶν μυῶν. πρῶτα μὲν 
-Z/1/235/4	γὰρ ὑπ' αὐτῶν κινεῖται τὰ ὀστᾶ, τὰ δ' ἄλλα πάντα τῷ 
-Z/1/235/5	παρακεῖσθαι τοῖς ὀστοῖς ἐν κύκλῳ, σὺν ἐκείνοις κινεῖται. 
-Z/1/235/6	ἡ μὲν οὖν τοῦ ποδὸς κίνησις ἐνέργεια τοῦ μυὸς ἐστίν· ἡ δὲ 
-Z/1/235/7	ὅλου τοῦ σκέλους οὐκ ἔστιν ἁπάντων ἐνέργεια τῶν μορίων 
-Z/1/235/8	αὐτοῦ. καὶ διὰ τοῦτο διττὸν ἔφαμεν εἶναι τῶν ἐνεργειῶν 
-Z/1/235/9	τὸ γένος· ἓν μὲν τὸ πρῶτον καὶ κυριώτατον, ἑκάστου τῶν 
-Z/1/235/10	ἁπλῶν μορίων ἐνεργοῦντος, ἕτερον δὲ κατὰ συμβεβηκὸς, ἢ 
-Z/1/235/11	δευτέρως, ἢ οὐ πρώτως, ἢ ὅπως ἄν τις τῶν ὅλων ὀργάνων 
-Z/1/235/12	ὀνομάζειν ἐθέλῃ. 
-Z/1/235/13	  Ἐπεὶ δὲ τοῦτο ἡμῖν διώρισται, μετὰ τοῦτο 
-Z/1/235/14	ζητητέον ἐστὶν, ἐκ τίνων μὲν ἡ τῶν ὀργανικῶν μορίων, ἐκ τίνων 
-Z/1/235/15	δὲ ἡ τῶν ἁπλῶν ἐνέργεια συμπληροῦται. καὶ πρῶτόν γε ἀπὸ τῶν 
-Z/1/235/16	ὀργανικῶν ἀρκτέον, ἐπειδὴ σκέλους ἐμνημονεύσαμεν. εἰ μὴ 
-Z/1/235/17	τοίνυν ᾖ τὰ ὀστᾶ τηλικαῦτά τε καὶ τοσαῦτα, καὶ ὡδί πως 
-Z/1/235/18	διαπεπλασμένα, καὶ ὡδί πως συνταττόμενα, τῶν μυῶν ἡ κί- 
-Z/1/236/1	νησις οὐδὲν ἀνύσει. χρὴ γὰρ ἐν ταῖς διαρθρώσεσι τὸ 
-Z/1/236/2	μὲν ὑποδέχεσθαι τῶν ὀστῶν, τὸ δὲ ἐμβαίνειν, τοὺς συνδέ-
-Z/1/236/3	σμους δ' ἔξωθεν ἐν κύκλῳ περιβεβλῆσθαι, σφίγγοντας αὐ-
-Z/1/236/4	τῶν τὴν σύνταξιν, ὅπως μὴ παραλλάττῃ· οὐ μὴν οὕτως 
-Z/1/236/5	συντόνους τε καὶ σκληροὺς, ὡς ἀντιπράττειν ταῖς κινήσεσι, 
-Z/1/236/6	οὐ μὴν οὐδ' οὕτω χαλαροὺς, ὡς παραλλάττειν ἐπιτρέπειν τὰ 
-Z/1/236/7	διαρθρούμενα. φαίνονται τοίνυν καὶ οἱ σύνδεσμοι δεόμενοι 
-Z/1/236/8	μεγέθους τέ τινος, καὶ διαπλάσεως, καὶ ἀριθμοῦ, καὶ συν-
-Z/1/236/9	θέσεως. ἐάν τε γὰρ ἐλάττους ἢ μείζους γίνωνται, ἐάν τε 
-Z/1/236/10	πλείους ἢ ὀλιγώτεροι τοῦ δέοντος, ἄν τ' ἐν ἑτέρῳ σχήματι, 
-Z/1/236/11	καὶ καθ' ἕτερον ἐμφυόμενοι χωρίον, οὐκ ἔτ' ἄμεμπτος ἡ 
-Z/1/236/12	τῆς διαρθρώσεως γίνεται κίνησις. ὥσπερ οὖν ἐπὶ συνδέσμων 
[0057]  [006]  []  []

-Z/1/236/13	τε καὶ ὀστῶν καὶ μυῶν εἴρηται νῦν, οὕτως ἐπὶ πάντων 
-Z/1/236/14	προσήκει διασκέψασθαι, τῆς ἐνεργείας τε πέρι καὶ τῆς 
-Z/1/236/15	χρείας. εἰ μὲν γὰρ εὑρίσκοντο μόριον μηδὲν ἀργὸν ἐνεργείας 
-Z/1/236/16	ἢ χρείας, ἀλλὰ κατὰ τὴν οὐσίαν τὴν ἑαυτοῦ καὶ τὸ μέγε-
-Z/1/236/17	θος, ἔτι τε τὴν διάπλασίν τε καὶ τὴν σύνταξιν ἄριστα κα- 
-Z/1/237/1	τεσκευασμένον, οἷόν περ ἐστὶ, φυλακτέον αὐτό· διημαρτη-
-Z/1/237/2	μένον δὲ κατά τι, πρὸς τὸ βέλτιον ἀκτέον. ὅπερ οὐχ οἷόν 
-Z/1/237/3	τε ποιῆσαι, πρὶν τὴν ἐνέργειαν καὶ τὴν χρείαν καὶ τὴν 
-Z/1/237/4	κατασκευὴν ἑκάστου γνῶναι τῶν μορίων. ζητητέον οὖν αὐτὰ, 
-Z/1/237/5	καὶ οὐκ ἀποκνητέον, εἰ μέλλοιμεν ἕξειν ἐπιστήμην ὑγιεινοῦ 
-Z/1/237/6	καὶ νοσεροῦ σώματος. 
-Z/1/237/7	  Ἐπειδὴ δὲ κατὰ τοῦτο γέγονεν ὁ λόγος, 
-Z/1/237/8	ἀναμνησθῆναι χρὴ τῆς μεθόδου τὴν δύναμιν. οὔτε γὰρ οἰκίας, 
-Z/1/237/9	οὔτε νεὼς, οὔτε σκίμποδος, οὔτε ἄλλου τῶν ἁπάντων οὐδε-
-Z/1/237/10	νὸς, ἑτέρως ἄν τις ἐξετάσειε τὴν κατασκευὴν, εἴτ' ἄμεμπτός 
-Z/1/237/11	ἐστιν, εἴτε μεμπτὴ, χωρὶς τοῦ τὰ συνθετικὰ διασκέψασθαι 
-Z/1/237/12	μόρια, πόσα τε τὸν ἀριθμόν ἐστι, καὶ πηλίκον ἕκαστον, 
-Z/1/237/13	ὅπως τε διαπέπλεκται, καὶ ὅπως κεῖται· ἀλλ' ἐν τούτοις 
-Z/1/237/14	ἐστιν ἥ τ' ἀρετὴ καὶ ἡ κακία τῶν συνθέτων ἁπάντων σω-
-Z/1/237/15	μάτων. ἐν αὐτοῖς δὲ τούτοις ἐδείκνυτο καὶ τὰ πάθη τῆς 
-Z/1/237/16	οἰκίας εἶναι, καὶ τῆς νεὼς, ἤτοι μεγέθει, καὶ διαπλάσει, 
-Z/1/237/17	καὶ ἀριθμῷ, καὶ θέσει τῶν μορίων, εἴπερ γε καὶ ἡ ἀρετὴ 
-Z/1/237/18	καὶ ἡ κακία. σκίμποδος δὲ οὐκ ἐν τούτοις· ἱματίων δὲ ἄρα  
-Z/1/238/1	ἐν ἄλλοις τισίν· ὑποδήματος δὲ οὐκ ἐν τοῖς αὐτοῖς. ἐν 
-Z/1/238/2	ἅπασιν οὖν τοῖς ὀργανικοῖς σώμασιν, οἷς οὐσία κατὰ σύν-
-Z/1/238/3	θεσιν, ἐν τέτταρσι γένεσι ἡ ἀρετὴ, καὶ ἡ κακία, καὶ τὸ 
-Z/1/238/4	πάθος ἐστίν. εἰ δὲ καὶ κατὰ φύσιν ἕνωσιν λαμβάνοι τὰ 
-Z/1/238/5	μόρια, πέμπτον τι γένος τοῦθ' ὑπάρξει τοῖς τοιούτοις σώ-
-Z/1/238/6	μασιν, ὥστε τὸν μὲν ἄριστον ἀρίστας ἔχειν τὰς ἐνεργείας, 
-Z/1/238/7	τὸν δὲ μοχθηρότατον χειρίστας. εἰ δὲ καὶ λυθείη τις σύμ-
-Z/1/238/8	φυσις, οὐ μεμπτὴ μόνον ἡ τοιαύτη διάθεσις, ἀλλ' ἤδη καὶ 
-Z/1/238/9	νόσημά ἐστι. καλείσθω δ' ἕνεκα σαφοῦς διδασκαλίας τὸ 
-Z/1/238/10	τοιοῦτον γένος ἑνώσεως λύσις, οὐδὲν διαφέρον, εἰ καὶ συνε-
-Z/1/238/11	χείας τις εἴποι λύσιν. ἀλλ' ὅτι γε καὶ τοῖς ὁμοιομερέσιν 
-Z/1/238/12	ἐγγίγνεται τὸ πάθος τοῦτο, γιγνώσκεσθαι χρή. καὶ γὰρ 
-Z/1/238/13	ὀστοῦ, καὶ νεύρου, καὶ φλεβὸς, καὶ ἀρτηρίας, καὶ σαρκὸς 
-Z/1/238/14	ἐν τῷ νύττεσθαί τε καὶ διαβιβρώσκεσθαι, καὶ τέμνεσθαι, 
-Z/1/238/15	καὶ διασπᾶσθαι, καὶ ῥήγνυσθαι, διαφθείρεται τὸ συνεχές. 
-Z/1/238/16	ἀλλ' ἐν μὲν ὀστῷ κάταγμα καλεῖται τὸ πάθος· ῥῆγμα δὲ 
-Z/1/238/17	ἐν τοῖς σαρκώδεσι μορίοις τῶν μυῶν ἐκ διατάσεως γιγνόμενον.  
-Z/1/239/1	αἱ δ' ἶνες ὅταν ὁμοίως ταθεῖσαι ῥαγῶσι, σπάσμα καλεῖται τὸ 
-Z/1/239/2	πάθος. ὡσαύτως δὲ τῷ ῥήγματι τὸ τραῦμα συνεχείας ἐστὶν ἐν 
-Z/1/239/3	σαρκὶ λύσις, οὐκ ἐκ διατάσεως, ἀλλ' ἐντομῆς. εἰ δ' ὀξὺ καὶ 
-Z/1/239/4	λεπτὸν εἴη τὸ τιτρῶσκον, ὀνομάζεται νύγμα καὶ νύξις· εἰ δὲ 
-Z/1/239/5	βαρὺ, θλάσμα καὶ θλάσις. τῶν δ' ἐξ ἀναβρώσεως, ὅσα μὲν ἐν 
-Z/1/239/6	ὀστῷ γίγνεται, τερηδών· ὅσα δὲ ἐν τοῖς ἄλλοις, ἕλκος. ἀλλ' 
-Z/1/239/7	ὀνομάζειν μὲν ἐξέστω καὶ ἄλλως. αἱ διαφοραὶ δὲ αἱ σύμπα-
-Z/1/239/8	σαι τοιαῦταί εἰσι καὶ τοσαῦται τοῦ πέμπτου γένους τῶν 
-Z/1/239/9	νοσημάτων, ὅταν ἐν τοῖς πρώτοις συνίστηται μέρεσιν. ἐν 
-Z/1/239/10	ὀργανικοῖς δὲ, ὡς εἴρηται, κατὰ τὰς τῶν ἑτερογενῶν γίγνε-
-Z/1/239/11	ται συμφύσεις, καὶ καλεῖται πάντα ἀποσπάσματα. διαιρε-
-Z/1/239/12	θέντος μέντοι τινὸς ὅλου τῶν ὁμοιομερῶν, εἴη μὲν ἂν καὶ 
-Z/1/239/13	αὐτοῦ τοῦ διηρημένου τὸ πάθος, εἴη δ' ἂν καὶ τοῦ σύμ-
-Z/1/239/14	παντος ὀργάνου, ποτὲ μὲν κατὰ συμβεβηκὸς, ὡς ἐπειδὰν 
-Z/1/239/15	ἤτοι μῦς, ἤ τι τοιοῦτον ἕτερον πάθῃ, ποτὲ δὲ καὶ πρῶ-
-Z/1/239/16	τον, ἐπειδὰν σύνδεσμος. ὥσπερ οὖν ἐφ' ἑνὸς γένους νοσή-
-Z/1/239/17	ματος, ἐν ᾧ τὸ συνεχὲς τῶν μορίων βλάπτεται, τὰς διαφο- 
-Z/1/240/1	ρὰς ἐγὼ νῦν ἐπῆλθον, οὕτω καὶ σὺ πειράθητι τῶν ἄλλων 
-Z/1/240/2	τεττάρων γενῶν, ὡσαύτως διελθεῖν. ἀναμιμνήσκειν γὰρ αὐ-
-Z/1/240/3	τῶν ἐν τῷδε τῷ λόγῳ περιττὸν ἐδόκει μοι, γεγραμμένων γε 
-Z/1/240/4	ἁπάντων ἀκριβῶς ἐν τῷ περὶ τῆς τῶν νοσημάτων διαφορᾶς. 
-Z/1/240/5	  Πάλιν οὖν ἀναμνήσομαι ἡμᾶς αὐτοὺς, 
-Z/1/240/6	ὡς κᾀν τοῖς ἄλλοις ἅπασιν, ὧν ἐν συνθέσει τὸ τῆς οὐσίας εἶδός 
-Z/1/240/7	ἐστιν, ἐδείχθη τὰ σύμπαντα γένη τέτταρα, τῆς ὅλης οὐσίας 
-Z/1/240/8	αὐτῶν αἴτια, καὶ προσέτι τοῦ κατωρθωμένου τε καὶ διη-
-Z/1/240/9	μαρτημένου σχήματος ἐν αὐτοῖς· ἔπειτα δ', ὅτι καὶ αὐτῶν 
-Z/1/240/10	τῶν ἁπλῶν ἑκάστου μορίων ἀναγκαῖόν ἐστιν ἐπίστασθαι τὴν 
-Z/1/240/11	φύσιν, εἰ καὶ τὴν τούτων τις ἀρετήν τε καὶ κακίαν ἱκανός ἐστι 
-Z/1/240/12	γνωρίζειν, ἐπανορθοῦσθαί τε τὰ παθήματα. πεπονθυίας 
-Z/1/240/13	γοῦν ἐν οἰκίᾳ κεραμίδος ἢ πλίνθου τινὸς, ὠμῆς ἢ ὀπτῆς, ἐπί-
-Z/1/240/14	στασθαι χρὴ τὸν τεχνίτην, ὅπως τε δημιουργήσει τοιαύτην ἑτέ-
-Z/1/240/15	ραν, ὅπως τε τὴν μὲν πεπονθυῖαν ἐξαιρήσῃ, καταθήσεται δ' 
-Z/1/240/16	εἰς τὸν ἐκείνης τόπον ἑτέραν ἀπαθῆ. τῷ μέντοι γε τὴν περὶ 
-Z/1/240/17	τὸ σῶμα τἀνθρώπου τέχνην συνισταμένῳ πρὸς τοῖς ἄλλοις  
-Z/1/241/1	καὶ ἀναγκαῖον τοῦτο ἔσται, γιγνώσκειν, εἴτε δυνατόν ἐστιν 
-Z/1/241/2	ἀντιτιθέναι τι μόριον, εἴτε ἀδύνατον ἀντ' ἄλλου τίθεσθαι. 
-Z/1/241/3	σάρκα μὲν ἐκκόψας πεπονθυῖαν, ἑτέραν ἐργάσασθαι δύ-
-Z/1/241/4	νασαι. νεῦρον δὲ ἢ σύνδεσμον κόψας, ἕτερον ἀποτελέσαι 
-Z/1/241/5	τοιοῦτο οὐ δυνήσῃ. τῇ μὲν γὰρ ἐξ αἵματος ἡ γένεσις, τοῖς 
-Z/1/241/6	δὲ ἐκ σπέρματος. ἔστι δὲ καὶ ὀστοῦν ἕν τι τῶν ἐν τῇ 
-Z/1/241/7	πρώτῃ διαπλάσει συνισταμένων, ἀλλ' εἰς τὴν χώραν αὐτοῦ 
-Z/1/241/8	καταθεῖναί τι δυνάμεθα παραπλήσιον ὀστῷ. καὶ ταῦτα ἐγὼ 
-Z/1/241/9	μὲν νῦν ἀπεφηνάμην ἐκ προχείρου λαβὼν ἕνεκα παραδείγμα-
-Z/1/241/10	τος. ὁ δὲ λόγος αὐτόν γε κελεύει ζητῆσαι τὸν συνιστάμε-
-Z/1/241/11	νον τὴν τέχνην, καὶ ἤδη γε τὰς ἀρχὰς τῆς εὑρέσεως ὑπε-
-Z/1/241/12	γραψάμην, ἐπὶ τὴν πρώτην τοῦ ζώου γένεσιν ἀναπέμψας, 
-Z/1/241/13	καὶ συμβουλεύσας ζητῆσαι, τίνα μὲν ἐκ σπέρματος ἐγένετο, 
-Z/1/241/14	τίνα δ' ἐκ τροφῆς ἀεὶ γίγνεται. ἔτι δὲ δὴ μᾶλλον ἡ μέθο-
-Z/1/241/15	δος ἀναγκάζει τε καὶ κελεύει ζητεῖν ἡμᾶς. εἴθ' ἕν ἐστιν 
-Z/1/241/16	ἕκαστον τῶν ὁμοιομερῶν τε καὶ ἁπλῶν φαινομένων μορίων, 
-Z/1/241/17	εἴτ' ἐκ πλειόνων σύγκειται, καὶ τίς ὁ τρόπος αὐτοῖς ἐστι  
-Z/1/242/1	τῇ συνθέσει. εὔδηλον γὰρ, ὡς καὶ ταῦτα τοῖς ὀργανικοῖς 
-Z/1/242/2	ὀνομαζομένοις ἀνάλογα, ἔν τε τῇ ποσότητι καὶ διαπλάσει καὶ 
-Z/1/242/3	μεγέθει καὶ θέσει τῶν συνιστάντων αὐτὰ, τήν τ' ἀρετὴν 
-Z/1/242/4	ἕξει καὶ τὴν κακίαν, εἴπερ ἀνάλογος ὁ τρόπος αὐτῶν ἐστι τῆς 
-Z/1/242/5	γενέσεως. εἰ δ' οὐχ οὕτως, ἀλλ', ὡς ἡ τετραφάρμακος ὀνομα-
-Z/1/242/6	ζομένη, δι' ὅλων κερασθέντων ἁπάντων ἐγένετο, καθ' ἕτε-
-Z/1/242/7	ρον τρόπον ἐξευρήσεις αὐτῶν τὴν ἀρετήν τε καὶ κακίαν, καὶ 
-Z/1/242/8	τὴν νόσον. ὥσπερ, οἶμαι, εἰ μὴ κερασθέντων, ἀλλ' ἐκ 
-Z/1/242/9	παραθέσεως ἀκριβοῦς ἡ ἕνωσις αὐτῶν ἐστιν, ὁμοίως τῷ κε-
-Z/1/242/10	φαλικῷ τῷ καλουμένῳ φαρμάκῳ ξηρῷ, καὶ οὕτως ἐξεύροις 
-Z/1/242/11	τὴν ἀρετήν τε καὶ κακίαν, καὶ νόσους οἰκείας τῇ γενέσει 
-Z/1/242/12	τοῦ πράγματος. εἰ δὲ μήτε ἐκ πολλῶν διαφερόντων κατ' 
-Z/1/242/13	εἶδος, ἀλλ' ὁμοειδῶν ἁπάντων σύγκειται, καθάπερ εἰ οὕτως 
-Z/1/242/14	ἔτυχεν οἰκία τις ἐξ ὀπτῆς πλίνθου μόνης, ἢ λίθων, ἐν τῇ 
-Z/1/242/15	συνθέσει μόνῃ δηλονότι ἐξευρήσεις τῶν ὁμοιομερῶν τὴν ἀρε-
-Z/1/242/16	τήν τε καὶ κακίαν, καὶ νόσους οἰκείας τῇ γενέσει τοῦ 
-Z/1/242/17	πράγματος. ὅτι μὲν δὴ τῶν εἰρημένων ἕν τι τοῖς ὁμοιομε- 
-Z/1/243/1	ρέσιν ὑπάρχει σώμασιν, ὁ λόγος ἡμῖν ὑφηγεῖται. τί δ' ἐξ 
-Z/1/243/2	αὐτῶν ἐστιν ἀληθὲς, ἀκριβοῦς δεῖται σκέψεως. ὁρῶμέν 
-Z/1/243/3	γέ τοι καὶ τοὺς φιλοσόφους, ἐπὶ τὴν τοιαύτην μὲν ἀφικο-
-Z/1/243/4	μένους ζήτησιν, ὥσπερ καὶ τῶν ἰατρῶν ἐνίους, ἐπι-
-Z/1/243/5	πλέον ἀλλήλων διενεχθέντας. διό μοι καὶ δοκοῦσιν οἱ πλεῖ-
-Z/1/243/6	στοι τῶν ἰατρῶν ἀποστῆναι τῆς τοιαύτης ζητήσεως, ἀπο-
-Z/1/243/7	γνόντες εὑρήσειν τὸ ζητούμενον. ἔνιοι δ' οὐ μόνον ὡς 
-Z/1/243/8	ἀδυνάτου τῆς εὑρέσεως ἀπέστησαν, ἀλλὰ καὶ ὡς ἀχρήστου. 
-Z/1/243/9	ὅτι μὲν οὐκ ἄχρηστος, εἰ μέλλοι τις οὐ διὰ πείρας τινος, 
-Z/1/243/10	ἀλλὰ μεθόδῳ συστήσασθαι τὴν τέχνην, ἤδη μοι δοκεῖ πρό-
-Z/1/243/11	δηλον ὑπάρχειν· ὅτι δὲ οὐδ' ἀδύνατος, ἐφεξῆς σκοπῶμεν, 
-Z/1/243/12	ὀλίγον τι πρότερον ἡμῖν διαλεχθέντες. εἰ γάρ τί μοι πι-
-Z/1/243/13	στεύεις, ὥσπερ οὖν πιστεύεις, ὁρῶν με οὐδὲν πρὸς δόξαν 
[0057]  [006]  []  []

-Z/1/243/14	ἀνθρώπων, ἀλλὰ καὶ πρὸς ἀλήθειαν ἅπαντα πράττοντα, 
-Z/1/243/15	μὴ καταπληττέτω σε τὸ πλῆθος τῶν διαφωνησάντων ἰατρῶν 
-Z/1/243/16	τε καὶ φιλοσόφων. εἰ μὲν γὰρ ἐξ ὧν χρὴ γνῶναι τἀλη-
-Z/1/243/17	θὲς, ἅπασιν ὑπῆρξεν, εἶτ' οὐχ εὗρον, εὔλογον ἦν ἀπογνῶναι  
-Z/1/244/1	τῆς εὑρέσεως. εἰ δὲ τινὰ μὲν οὐδ' ὅλως ἔσχον, ὥσπερ οὖν 
-Z/1/244/2	ὁμολογοῦσι καὶ αὐτοὶ, τινὰ δ' ἄδηλον εἰ ἔσχον, ἡμεῖς δὲ 
-Z/1/244/3	σύνισμεν αὑτοῖς ἔχουσιν ἅπαντα, θαῤῥούντως χρὴ προσιέναι 
-Z/1/244/4	τῇ ζητήσει. τίνα τοίνυν ἐστὶν, ἃ χρὴ συνελθεῖν, ἵνα ζητῶν 
-Z/1/244/5	ὁτιοῦν τις ἤτοι γνῷ τἀληθὲς, ἢ μὴ γνοὺς οὐκ ἀπογνῷ 
-Z/1/244/6	τῆς εὑρέσεως; ἑπτὰ δηλονότι. πρῶτον μὲν ὀξεῖα φύσις, 
-Z/1/244/7	ὥστε ὅπερ ἂν ἐκδιδάσκηται μάθημα λογικὸν ἑτοίμως ἕπεσθαι. 
-Z/1/244/8	δεύτερον δὲ ἡ ἐκ τῆς παιδικῆς ἡλικίας ἀγωγή τε καὶ ἄσκη-
-Z/1/244/9	σις, ὡς ἐν τοῖς πρώτοις γενέσθαι μαθήμασι. μάλιστα δ' 
-Z/1/244/10	αὐτὸν ἐν ἀριθμητικῇ τε καὶ γεωμετρίᾳ γυμνάσασθαι δεῖ, 
-Z/1/244/11	καθάπερ καὶ Πλάτων συμβουλεύει. τρίτον ἐπὶ τούτοις 
-Z/1/244/12	ἅπασιν ὑποσχεῖν τὰ ὦτα τοῖς κατὰ τὸν ἑαυτοῦ χρόνον ἀρί-
-Z/1/244/13	στοις εἶναι δοκοῦσιν. εἶτα τέταρτον αὐτὸν εἶναι φιλοπονώ-
-Z/1/244/14	τατον, ὡς μηδὲν μήθ' ἡμέρας, μήτε νυκτὸς ἐκμελετᾷν 
-Z/1/244/15	ἄλλο πλὴν τῶν μαθημάτων. εἶτα πέμπτον, ὅπερ ὀλιγίστοις 
-Z/1/244/16	ὑπῆρξεν, ἀληθείας ὀρεχθῆναι, καὶ τοῦτο σπουδάσαι μόνον ἐν 
-Z/1/244/17	ἅπαντι τῷ βίῳ, καταφρονήσαντα τῶν ἄλλων ἁπάντων, ἃ τοῖς  
-Z/1/245/1	πολλοῖς διεσπούδασται. πρὸς τούτοις ἕκτον, ἐκμαθεῖν τινα 
-Z/1/245/2	μέθοδον, ᾗ διακρίνεται τὸ ἀληθές τε καὶ τὸ ψεῦδος. οὐ 
-Z/1/245/3	γὰρ δὴ ἀποχρήσει γε μόνον εἰς τὴν εὕρεσιν ὧν ζητοῦμεν 
-Z/1/245/4	ἐπιθυμῆσαι τῆς ἀληθείας, ἀλλὰ χρὴ καὶ δύναμίν τινα τῆς 
-Z/1/245/5	εὑρέσεως πορίσασθαι. ἕβδομον ἐπὶ τούτοις ἅπασιν, ἀσκῆσαι 
-Z/1/245/6	τὴν μέθοδον, ὡς μὴ γιγνώσκειν μόνον, ἀλλὰ κεχρῆσθαι δύ-
-Z/1/245/7	νασθαι. εἰ γὰρ δὴ τοῖς μὲν ῥήτορσιν ἐλάττονα τέχνην με-
-Z/1/245/8	τερχομένοις οὐχ ἱκανὸν εἶναι δοκεῖ τὸ γνῶναι τὴν μέθοδον, 
-Z/1/245/9	ἀλλ' ἐν ἅπαντι τῷ βίῳ τὴν ἄσκησιν αὐτῆς μεταχειρίζονται, 
-Z/1/245/10	πολὺ μᾶλλον τοῖς οὕτω μεγάλα ζητοῦσιν οὐκ ἀποχρήσει 
-Z/1/245/11	μόνως ἐκμαθεῖν τὴν μέθοδον. εἰ μὲν οὖν ἕν τι τῶν εἰρη-
-Z/1/245/12	μένων ἐνδέοι τῷ καθηγουμένῳ τῆς ἐπὶ τὴν ἀλήθειαν ὁδοῦ, 
-Z/1/245/13	δίκαιόν ἐστι μὴ πάνυ τι τυχεῖν ἐλπίζειν, ὧν ἐφίεται. εἰ δὲ 
-Z/1/245/14	ἅπαντα ὑπάρχει, τί κωλύει ζητεῖν τὸ ἀληθὲς ἐπ' ἐλπίσιν 
-Z/1/245/15	ἀγαθαῖς; 
-Z/1/245/16	  Ἐστὶ μὲν δὴ τὸ προκείμενον, ὥσπερ τοῦ σύμπαν-
-Z/1/245/17	τος σώματος ἐξ ἀνατομῆς ἐμάθομεν ἅπαντα τὰ μόρια μέχρι τῶν  
-Z/1/246/1	ἁπλουστάτων, ὡς πρὸς τὴν αἴσθησιν, οὕτω καὶ αὐτὸ τοῦτο 
-Z/1/246/2	ἐξευρεῖν, ὁποῖα τὰ πρὸς τὴν φύσιν ἐστὶ τὰ πρῶτά τε καὶ 
-Z/1/246/3	ἁπλούστατα μόρια. μὴ τοίνυν ἐπὶ πάντων, ἀλλ' ἐφ' ἑνὸς, 
-Z/1/246/4	ὡς ἐπὶ παραδείγματος, ὁ λόγος ἡμῖν γιγνέσθω. τῆς σαρκὸς 
-Z/1/246/5	ἐπισκεπτομένης, πρῶτον μὲν, εἰ ἕν τι τὴν ἰδέαν ἐστὶ τὸ 
-Z/1/246/6	γεννῆσαν αὐτὴν στοιχεῖον. οὐδὲν γὰρ χεῖρον οὕτως 
-Z/1/246/7	ὀνομάσαι τὸ πρῶτόν τε καὶ ἁπλούστατον ἐν αὐτῇ μόριον. 
-Z/1/246/8	εἶθ' ἑξῆς, εἴπερ μὴ φαίνοιτο τοιοῦτον, εἰ πολλά. κᾄπειτα, 
-Z/1/246/9	πόσα γε, καὶ τίνα, καὶ ὅστις ὁ τρόπος αὐτοῖς ἐστι τῆς συν-
-Z/1/246/10	θέσεως. ἐπεὶ τοίνυν ἡ σὰρξ ὀδυνᾶται τεμνομένη τε καὶ θερ-
-Z/1/246/11	μαινομένη σφοδρῶς, ἀδύνατον ἓν εἶναι τῷ εἴδει τὸ στοιχεῖον, 
-Z/1/246/12	οἷον Ἐπίκουρος ὑπέθετο τὴν ἄτομον. ὅτι γὰρ οὐχ ἓν τῷ εἴδει τὸ 
-Z/1/246/13	στοιχεῖόν ἐστι τοιοῦτον, ἐνθένδε δῆλον. οὐδεμία τῶν ἀτόμων 
-Z/1/246/14	αὐτὴ καθ' ἑαυτὴν οὔτε θερμὴ τὴν φύσιν ἐστὶν, οὔτε ψυχρὰ, 
-Z/1/246/15	οὐ μὴν οὐδὲ λευκή τίς ἐστιν ἐξ αὐτῶν ἢ μέλαινα. καὶ τί δια-
-Z/1/246/16	τρίβω, καὶ καταμηκύνω κατακερματίζων τὸν λόγον; ὅλως γὰρ 
-Z/1/246/17	οὐδεμία ποιότης ἐστὶν αὐτῇ τῇ ἀτόμῳ, ὡς οἱ πατέρες αὐτῶν 
-Z/1/246/18	βούλονται. τῶν γὰρ δὴ τοιούτων ποιοτήτων πᾶσαι δι' ὅλων  
-Z/1/247/1	φαίνονται διεληλυθέναι τῶν σωμάτων· ὡς ἥ γε κατὰ τὸ 
-Z/1/247/2	σχῆμα ποιότης ὑπάρχει πάσαις αὐταῖς, ὑπάρχει δὲ καὶ ἀν-
-Z/1/247/3	τιτυπία, καὶ βάρος. ἀλλ' εἴτε ποιότητα χρὴ καλεῖν, εἴτε 
-Z/1/247/4	ἄλλο τι τὰ τοιαῦτα, πρός γε τὸ προκείμενον οὐδὲν δια-
-Z/1/247/5	φέρει. πάσαις γὰρ αὐταῖς ὑπάρχει τὰ εἰρημένα, καὶ οὐ 
-Z/1/247/6	διαφέρουσιν ἀλλήλων εἴδει, καθάπερ αἱ ὁμοιομέρειαι τοῖς 
-Z/1/247/7	ἐκείνας ὑποτιθεμένοις, ἢ τὰ τέτταρα στοιχεῖα τοῖς τιθεμέ-
-Z/1/247/8	νοις ταῦτα. φησὶν οὖν ὁ Ἱπποκράτης, ἐγὼ δέ φημι, εἰ ἓν 
-Z/1/247/9	ἦν ἄνθρωπος, οὐδέποτ' ἂν ἤλγεεν, ὀρθότατα λέγων. τὸ 
-Z/1/247/10	γὰρ ἓν ἀμετάβλητον εἰς ἕτερον, οὐκ ἔχον γε εἰς ὃ μεταβάλοι. 
-Z/1/247/11	τὸ δὲ ἀμετάβλητον ἀναλλοίωτον καὶ ἀπαθὲς, τὸ δὲ ἀπαθὲς 
-Z/1/247/12	ἀνώδυνον. γίγνεται τοίνυν ἐκ τῶν εἰρημένων προτάσεων 
-Z/1/247/13	συμπέρασμα, τὸ ἓν ἀπαθὲς ὑπάρχειν· ἐφ' ᾧ πάλιν ἕτερος 
-Z/1/247/14	ἐρωτηθήσεται λόγος τοιόσδε. εἰ ἓν ἦν τῷ εἴδει τὸ στοιχεῖον, 
-Z/1/247/15	οὐδὲν ἐν τοῖς πᾶσιν οὐδέποτε ὀδυνήσεται· ἀλλὰ μὴν ὀδυ-
-Z/1/247/16	νᾶται· οὐκ ἄρα ἕν ἐστι τὸ στοιχεῖον. ἐπεὶ δ' ὑπέκειτο περὶ 
-Z/1/247/17	σαρκὸς ποιεῖσθαι τὸν λόγον, ἐπ' ἐκείνης ἐξεταζέσθω. εἰ 
-Z/1/247/18	ἓν ἦν τῷ εἴδει τὸ τῆς σαρκὸς στοιχεῖον, οὐδέποτε ἡ σὰρξ  
-Z/1/248/1	ὀδυνήσεται· ἀλλὰ μὴν ὀδυνᾶται· οὐκ ἄρα ἕν ἐστι τῷ εἴδει 
-Z/1/248/2	τὸ τῆς σαρκὸς στοιχεῖον. ὁ δ' αὐτὸς λόγος καὶ καθ' ἕτε-
-Z/1/248/3	ρον ἐρωτηθήσεται τρόπον. εἰ ἀπαθές ἐστι τὸ τῆς σαρκὸς 
-Z/1/248/4	στοιχεῖον, οὐκ ὀδυνηθήσεται· ἀλλὰ μὴν ὀδυνᾶται· οὐκ ἄρα 
-Z/1/248/5	ἐστὶν ἀπαθές. εἰ δὲ καὶ πλείω λέγοι τις εἶναι τὰ στοιχεῖα, 
-Z/1/248/6	μὴ μέντοι γε ἀλλοιούμενα, καὶ ἐπ' ἐκείνων ὁ αὐτὸς λόγος 
-Z/1/248/7	ἐρωτηθήσεται κατὰ τὸν αὐτὸν τρόπον. εἰ ἀπαθῆ τῆς σαρκός 
-Z/1/248/8	ἐστι τὰ στοιχεῖα, οὐκ ἀλγήσει· ἀλλὰ μὴν ἀλγεῖ· οὐκ ἄρα 
-Z/1/248/9	ἐστὶν ἀπαθῆ τὰ τῆς σαρκὸς στοιχεῖα. ὁ μὲν οὖν πρότερος 
-Z/1/248/10	λόγος ἀνατρέπει τήν τε τῶν ἀτόμων, καὶ τὴν τῶν 
-Z/1/248/11	ἀνόρμων, καὶ τὴν τῶν ἐλαχίστων ὑπόθεσιν. κατὰ δὲ τὸν 
-Z/1/248/12	δεύτερον ἥ τε τῶν ὁμοιομερειῶν ἀναιρεῖται δόξα, καὶ ἡ 
-Z/1/248/13	Ἐμπεδοκλέους. καὶ γὰρ οὗτος ἐκ τῶν τεσσάρων στοιχείων 
-Z/1/248/14	βούλεται συνίστασθαι τὰ σώματα, μὴ μεταβαλλόντων εἰς 
-Z/1/248/15	ἄλληλα. πρόσεχε νοῦν ἤδη τῷ λόγῳ, ὡς θᾶττον ἐλπίδος 
-Z/1/248/16	ἐξεῦρε τὸ μέγιστον μέρος ὧν ἐζήτεις. οὐκ ἀπαθῆ γὰρ ἀπέ-
-Z/1/248/17	δειξεν εἶναι δεῖν τὰ στοιχεῖα τῆς σαρκός. οὔκουν ἔτι κα- 
-Z/1/249/1	θέξουσι τὸ προκείμενον κατὰ τὸν λόγον ἐν τῇ συνθέσει 
-Z/1/249/2	τῶν ἀπαθῶν ἐκείνων σωμάτων, ἃ δὴ στοιχεῖα τῆς τῶν ὄν-
-Z/1/249/3	των ἁπάντων φύσεως ὑποτίθενται, τὰς ὀδύνας γεννᾶσθαι 
-Z/1/249/4	φάσκοντες. ἀπαθὲς γὰρ ὀδυνώμενον οὔθ' ἡ διάνοια πα-
-Z/1/249/5	ραδέχεται, καὶ πολὺ δὴ μᾶλλον οὐδὲν τῶν αἰσθητῶν μαρ-
-Z/1/249/6	τυρεῖ. τοὺς γοῦν δακτύλους εἰ συμπλέξῃς ἀλλήλοις, εἶτ' 
-Z/1/249/7	αὖθις ἀποχωρίζοις, οὔθ' ἡ σύνοδος, οὔθ' ὁ διαχωρισμὸς 
-Z/1/249/8	ὀδύνην ἐργάσεται. τὸ μὲν γὰρ ὀδυνᾶσθαι σὺν τῷ πάσχειν 
-Z/1/249/9	ἐστίν. πάσχει δὲ οὐδὲν τὸ ψαῦον, ἐπειδήπερ ἐν δυοῖν τού-
-Z/1/249/10	τοιν ἐστὶ τὸ πάσχειν, ἀλλοιώσει τε τῇ δι' ὅλων καὶ λύσει 
-Z/1/249/11	τῆς συνεχείας. ὁπότ' οὖν οὐδ' ἐν τοῖς παθητικοῖς ἐναργῶς 
-Z/1/249/12	σώμασιν οὔθ' ἡ σύνοδος, οὔθ' ἡ ἄφοδος ὀδύνην ἐρ-
-Z/1/249/13	γάζεται, σχολῇ γε ἂν ἐν τοῖς ἀπαθέσιν ἐργάσαιτο. οὐ μὴν 
-Z/1/249/14	οὐδὲ τὸ ἄναρμον τὸ Ἀσκληπιάδου θραυστὸν ὂν ὀδυνήσεται 
-Z/1/249/15	θραυόμενον, ἀναίσθητον γάρ ἐστιν. ὥστε οὐδὲ τούτῳ 
-Z/1/249/16	πλέον ὀδύνης ἔσται ἐξ ὧν πάσχει, τῆς αἰσθήσεως ἀπούσης, 
-Z/1/249/17	ὥσπερ ὀστῷ καὶ χόνδρῳ, καὶ πιμελῇ, καὶ συνδέσμῳ, καὶ  
-Z/1/250/1	θριξί. καὶ γὰρ ταῦτα πάντα πάσχει μὲν, οὐκ ὀδυνᾶται δὲ, 
-Z/1/250/2	διότι μηδὲ αἰσθάνεται. χρὴ τοίνυν τὸ μέλλον ὀδυνήσεσθαι 
-Z/1/250/3	παθητὸν εἶναι καὶ αἰσθητόν. οὐ μὴν ἐξ αἰσθητικῶν γε 
-Z/1/250/4	τῶν πρώτων ἀναγκαῖον εἶναι τὸ αἰσθητικὸν, ἀλλ' ἀρκεῖ τὸ 
-Z/1/250/5	παθητικὸν μόνον. αἰσθητικὸν γὰρ δύναται γενέσθαι ποτὲ, 
-Z/1/250/6	μεταβάλλον τε καὶ ἀλλοιούμενον. ἐπεὶ δ' ἀπείρους ἐγχωρεῖ 
-Z/1/250/7	τὸ πλῆθος γενέσθαι τὰς ἐκ τῶν στοιχείων ἀλλοιώσεις τε καὶ 
-Z/1/250/8	κράσεις, ἄπειροι τῶν κατὰ μέρος σωμάτων αἱ ἰδιότητες 
-Z/1/250/9	συστήσονται, καθ' ἃς οὐδὲν ἄτοπον ἀναίσθητα γενέσθαι 
-Z/1/250/10	πολλὰ, καὶ τῶν αἰσθανομένων τὸ μὲν μᾶλλον αἰσθάνεσθαι, 
-Z/1/250/11	τὸ δ' ἧττον. ὅτι μὲν οὖν ἀναγκαῖόν ἐστι καὶ πλείω τοῦ 
-Z/1/250/12	ἑνὸς εἶναι τὰ στοιχεῖα, καὶ ἀλλοιοῦσθαι φύσιν ἔχοντα, δε-
[0057]  [006]  []  []

-Z/1/250/13	δήλωται σαφῶς, τοῖς γε, ὡς ὀλίγον ἔμπροσθεν εἴρηται, τὴν 
-Z/1/250/14	παρασκευὴν ἔχουσιν ἅπασαν, ἐξ ὧν ἄν τις ἐπιστημονικὸς γέ-
-Z/1/250/15	νοιτο. τοὺς δ' εἰς τοσοῦτον ἥκοντας ἀναισθησίας, ὡς μηδ', 
-Z/1/250/16	εἴ τίς ἐστιν ἀποδεικτικὴ μέθοδος, ζητῆσαι πρότερον ἐθέλειν, 
-Z/1/250/17	ἢ παρ' ἄλλου μαθεῖν, ἢ ἀσκηθῆναι, τούτους οὐδὲ κοινω- 
-Z/1/251/1	νοὺς τοῦ λόγου ποιητέον. οὐ γὰρ ἐρίζοντες ἄλλοις, ἢ νικᾷν 
-Z/1/251/2	ἐθέλοντες, ἀλλὰ τὴν ἀλήθειαν αὐτὴν εὑρεῖν σπουδάζοντες, 
-Z/1/251/3	ἐπὶ τόνδε τὸν λόγον ἀφικόμεθα. τῷ γὰρ βουλομένῳ καὶ 
-Z/1/251/4	τὰς ἀπαιδεύτους ὑπολήψεις αὐτῶν ἐξελέγχειν ἴδιον γέγρα-
-Z/1/251/5	πται βιβλίον, ἐν ᾧ περὶ τῶν καθ' Ἱπποκράτην στοιχείων 
-Z/1/251/6	ἐπισκεπτόμεθα. 
-Z/1/251/7	  Πάλιν οὖν ἐπανελθόντες ἐπὶ τὸ προκείμενον, 
-Z/1/251/8	ἐπιθῶμεν αὐτῷ τέλος. ἐπειδὴ τὸ στοιχεῖον ἀλλοιωτόν ἐστι δι' 
-Z/1/251/9	ὅλου, πόσα τὰ πάντ' ἐστὶ στοιχεῖα, διέλθωμεν ἑξῆς, ἀρχὴν 
-Z/1/251/10	κᾀνταῦθα τῶν λόγων τῶν ἐναργῶς τι φαινομένων ποιησά-
-Z/1/251/11	μενοι. τοῖς ἀλλοιοῦσιν ὁτιοῦν ἀναγκαῖον καὶ ἁψαμένοις ὧν 
-Z/1/251/12	πρῶτον ἀλλοιῶσι, ποιήσασθαι τὴν μεταβολὴν, ὥσπερ ἡ 
-Z/1/251/13	αἴσθησις διδάσκει, καὶ αὐτὴ τῶν πραγμάτων ἡ φύσις ἐν-
-Z/1/251/14	δείκνυται. παρὰ γὰρ τὴν ἔννοιάν ἐστιν ὑπὸ τῆς ἐνταῦθα 
-Z/1/251/15	φλογὸς ἀλλοιοῦσθαί τι τῶν ἐν Αἰγύπτῳ. καὶ μὴν εἰ ἁψά-
-Z/1/251/16	μενον ἀλλοιοῖ τὸ μεταβάλλον, ἀναγκαῖον αὐτῷ κατά τινας 
-Z/1/251/17	τῶν ἁπτῶν ποιότητας ἐνεργῆσαι. τί οὖν τὸ κωλῦον ἐστὶν 
-Z/1/251/18	ἐπισκέψασθαι πάσας αὐτάς; ὀξὺ μὲν οὖν τέμνει τὸ πλη- 
-Z/1/252/1	σιάζον, ἀλλ' οὐκ ἀλλοιοῖ τὴν οὐσίαν αὐτοῦ, καθάπερ οὐδὲ 
-Z/1/252/2	τὸ βάρος, ἀλλὰ θλᾷ μὲν καὶ τοῦτο, δι' ὅλου δ' οὐκ ἐργά-
-Z/1/252/3	ζεται τῆς πασχούσης οὐσίας τὴν μεταβολήν. οὐ μὴν οὐδὲ 
-Z/1/252/4	σκληρότης οὕτω ἀλλοιῶσαι δύναται τὸ πλησιάζον, ὡς εἰς 
-Z/1/252/5	ἕτερον εἶδος μεταστῆσαι. θερμότης μέντοι καὶ ψυχρότης 
-Z/1/252/6	ὅλην ἀλλοιῶσαι δύναται τὴν πλησιάζουσαν οὐσίαν. ὡσαύ-
-Z/1/252/7	τως δὲ ὑγρότης καὶ ξηρότης, εἰ καὶ μὴ διὰ τάχους ὁμοίως 
-Z/1/252/8	ταῖς εἰρημέναις, ἀλλ' ἐν χρόνῳ γε καὶ αὗται μεταλλάττουσι 
-Z/1/252/9	τὰ ὑποκείμενα. ἆρ' οὖν καὶ ἑτέραν τινὰ ἔχομεν ἀλλοιοῦν 
-Z/1/252/10	δυναμένην; ἢ τὸ σύμπαν πλῆθος ἐν ταύταις ἐστί; καὶ μό-
-Z/1/252/11	νας ὀνομάζεσθαί τε καὶ νομίζεσθαι προσήκει τὰς εἰρημένας 
-Z/1/252/12	ποιότητας δραστικὰς, καὶ μάλιστ' ἐν αὐταῖς τὴν πρώτην ἀν-
-Z/1/252/13	τίθεσιν, καὶ κατ' αὐτὴν μᾶλλον τὴν θερμότητα, δραστικω-
-Z/1/252/14	τάτη γὰρ αὕτη τῶν ποιοτήτων ἐστίν. ἑξῆς δ' αὐ-
-Z/1/252/15	τῆς ψυχρότης, εἶθ' ὑγρότης, καὶ ξηρότης. ἄλλη δὲ οὐδὲ 
-Z/1/252/16	μία ποιότης ἀλλοιοῖ τὰ πλησιάζοντα δι' ὅλων αὐτῶν. εἰ 
-Z/1/252/17	γάρ τι διασπᾷ, καὶ θλᾷ, καὶ τέμνει, καὶ νύττει, δρᾷ 
-Z/1/252/18	μέντοι καὶ τοῦτο, δι' ὅλου δὲ οὐκ ἐκτείνει τοῦ πάσχοντος  
-Z/1/253/1	τὴν ἀλλοίωσιν, ὅθεν οὐδ' εἰς ἕτερον εἶδος οὐσίας αὐτὸ με-
-Z/1/253/2	θίστησιν, ἀλλ' εἰς πλείστας διαιρεῖ. τὴν γοῦν χιόνα διαι-
-Z/1/253/3	ρῶν μὲν εἰς ἐλάχιστα μόρια, φυλάξεις χιόνα, θερμῄνας δὲ 
-Z/1/253/4	παύσεις τοῦ εἶναι χιόνα. καὶ γὰρ καὶ ἡ γένεσις ἐξ ὕδατος 
-Z/1/253/5	αὐτοῦ ψυχθέντος, οὐκ εἰς ἓν ἀθροισθέντος. αὔξησις μὲν 
-Z/1/253/6	γὰρ οὐσίας τοῦτο, γένεσις δὲ ἐκεῖνο. καὶ δὴ καὶ τῶν ἐναν-
-Z/1/253/7	τίων, ἡ μὲν εἰς σμικρὰ διαίρεσις, μείωσις τῆς οὐσίας ἐστὶν, 
-Z/1/253/8	ἡ δὲ θέρμανσις, ἑτέρας οὐσίας ἐστὶ γένεσις, ὅταν ἀλλοιώσῃ 
-Z/1/253/9	τὸ προϋπάρχον εἶδος. ὅσα τοίνυν σώματα πρῶτον τὰς τοι-
-Z/1/253/10	αύτας ἔχει ποιότητας, ἐκεῖνα στοιχεῖα τῶν ἄλλων ἁπάντων 
-Z/1/253/11	ἐστὶ, καὶ τῆς σαρκός. ἔστι δὲ ταῦτα γῆ, καὶ ὕδωρ, καὶ 
-Z/1/253/12	ἀὴρ, καὶ πῦρ, ἅπερ ἅπαντες οἱ μὴ φεύγοντες ἀπόδειξιν 
-Z/1/253/13	φιλόσοφοι στοιχεῖα τῶν γεννωμένων τε καὶ φθειρομένων 
-Z/1/253/14	ἔφασαν εἶναι. καὶ μεταβάλλειν εἰς ἄλληλά φασιν αὐτὰ, καὶ 
-Z/1/253/15	εἶναί τι κοινὸν ἅπασιν ὑποκείμενον. ἀλλ' οὐ περὶ τούτων 
-Z/1/253/16	ὁ λόγος· ὅτι δὲ οὐ χρὴ δυσωπεῖσθαι τὸ πλῆθος τῶν ἁμαρ-
-Z/1/253/17	τανόντων τῆς ἀληθείας, ἀλλ' εἰ μὲν ἔχει τις ἀπόδειξιν,  
-Z/1/254/1	ἐκείνῃ πιστεύειν. εἰ δὲ οὐκ οἶδεν ὅλως οὐσίαν ἀποδείξεως, 
-Z/1/254/2	ὥσπερ ἔνιοι τῶν φιλοσοφεῖν φασκόντων ὁμολογοῦσι, μὴ τολ-
-Z/1/254/3	μᾶν ἀποφαίνεσθαι πάντως. παραπλήσιον γὰρ τοῦτό γε 
-Z/1/254/4	τῷ βούλεσθαι μαθεῖν, ὅπως χρὴ προγιγνώσκειν ἔκλειψιν 
-Z/1/254/5	ἡλίου, πρὶν ἐπ' ἀριθμῶν καὶ γραμμῶν γυμνάσασθαι. φευ-
-Z/1/254/6	κτέον οὖν σοι τοιούτους ἀνθρώπους, ὥσπερ τὰ βάραθρα· 
-Z/1/254/7	συγκατασπῶσι γὰρ αὑτοῖς ἐνίοτε τοὺς πλησιάζοντας, ἢ πάν-
-Z/1/254/8	τως γε ῥυπαίνουσι, εἰ μή τις ἱκανῶς εἴη γεγυμνασμένος ἐν 
-Z/1/254/9	θεωρίᾳ λογικῇ. ταύτῃ τοι καὶ ἀσκητέον ἡμῖν οὕτως, ὡς 
-Z/1/254/10	οὐδὲν ἕτερον, ἐκείνην τὴν θεωρίαν. ἀλλὰ τοῦτο μὲν οἶδ' 
-Z/1/254/11	ὅτι πάρεργον. 
-Z/1/254/12	  Ἐπὶ δὲ τὸ προκείμενον ἐπανίωμεν. ἐκ τῶν 
-Z/1/254/13	τεσσάρων στοιχείων ἀλλήλοις κεραννυμένων ἓν ὁμοιομερὲς γί-
-Z/1/254/14	γνεται σῶμα, κατὰ τὸ τῆς κράσεως ποιὸν, ἤτοι γε αἰσθη-
-Z/1/254/15	τικὸν, ἢ ἀναίσθητον. ὡσαύτως δὲ καὶ κατὰ μέρος ἐν 
-Z/1/254/16	ἑκατέρῳ τῷ γένει διαφοραὶ πᾶσαι τῇ τῆς κράσεως ἕπον-
-Z/1/254/17	ται διαφορᾷ. κατὰ γοῦν τὴν ταύτης ἰδιότητα τὸ μὲν γίγνε- 
-Z/1/255/1	ται ὀστοῦν, τὸ δὲ σὰρξ, τὸ δὲ ἀρτηρία, τὸ δὲ νεῦρον. 
-Z/1/255/2	ἀλλὰ καὶ ἡ καθέκαστον αὐτῶν ἰδιότης ἐν τῇ τῆς κράσεώς 
-Z/1/255/3	ἐστιν ἰδιότητι. ξηροτέρα μὲν γὰρ καὶ θερμοτέρα σὰρξ ἡ 
-Z/1/255/4	τοῦ λέοντος· ὑγροτέρα δὲ καὶ ψυχροτέρα τοῦ προβάτου· 
-Z/1/255/5	μέση δ' ἀμφοῖν ἡ τοῦ ἀνθρώπου. καὶ αὐτῶν δὲ τῶν 
-Z/1/255/6	ἀνθρώπων ἡ μὲν τοῦ Δίωνος, εἰ οὕτως ἔτυχε, θερμοτέρα, 
-Z/1/255/7	ψυχροτέρα δ' ἡ τοῦ Φίλωνος. ὥστε γίγνεσθαι τὰς διαφο-
-Z/1/255/8	ρὰς τῶν ὁμοιομερῶν σωμάτων ἁπλᾶς μὲν, ὅσα πέρ ἐστι τὰ 
-Z/1/255/9	στοιχεῖα, θερμοτέρας, καὶ ψυχροτέρας, καὶ ὑγροτέρας, καὶ 
-Z/1/255/10	ξηροτέρας· συνθέτους δ' ἄλλας τέτταρας, ὑγροτέρας τε 
-Z/1/255/11	ἅμα καὶ ψυχροτέρας, θερμοτέρας τε καὶ ὑγροτέρας· ἄλλην 
-Z/1/255/12	τέ τινα τρίτην ξηροτέραν τε ἅμα καὶ θερμοτέραν· ἐφ' ᾗ 
-Z/1/255/13	τετάρτην ψυχροτέραν τε ἅμα καὶ ξηροτέραν· ἐφ' αἷς πρώ-
-Z/1/255/14	την ἁπασῶν εἶναι τὴν εὐκρατοτάτην. ἀλλὰ περὶ μὲν τού-
-Z/1/255/15	των ὁ λόγος ἱκανὸς ἐξείργασται σύμπας ἐν τοῖς περὶ 
-Z/1/255/16	κράσεων. ὁ δὲ νῦν ἐνεστὼς, ἐπειδὴ τῶν ὁμοιομερῶν τὴν 
-Z/1/255/17	ἀρετήν τε καὶ τὴν κακίαν ἐξεῦρεν ἐν τῇ συμμετρίᾳ τε καὶ 
-Z/1/255/18	ἀμετρίᾳ τῶν στοιχείων, ἑξῆς ζητήσει διορίσαι τῆς κακίας 
-Z/1/255/19	αὐτῶν τὴν νόσον. ὁ διορισμὸς δὲ ἀπὸ τῆς ἐννοίας ἑκατέρων  
-Z/1/256/1	τῶν πραγμάτων, ὡς ἐν τῷ περὶ ἀποδείξεως ἐδείκνυτο, τὴν 
-Z/1/256/2	πρώτην ἀρχὴν ἕξει. τίς οὖν ὑγιαινούσης κατασκευῆς τοῦ 
-Z/1/256/3	σώματος ἔννοια, καὶ τίς ἤδη νοσούσης; ἡ μὲν οὖν ὑγιαί-
-Z/1/256/4	νουσα κατασκευὴ τοῦ σώματος ἀβλαβεῖς ἔχει τὰς κατὰ 
-Z/1/256/5	φύσιν ἐνεργείας· ἡ δὲ νοσοῦσα βεβλαμμένας. ὥστ', ἐπει-
-Z/1/256/6	δάν τις ὑγιαίνων ἀσθενεστέρας μὲν ὑγιαίνοντος ἑτέρου τὰς 
-Z/1/256/7	ἐνεργείας ἔχῃ, μηδέπω δ' ἤδη βεβλαμμένας, δυσκρατότερος 
-Z/1/256/8	μέν ἐστι, νοσεῖ δ' οὐδέπω. μία μὲν οὖν ἡ εὐκρατοτάτη 
-Z/1/256/9	τῶν ἕξεών ἐστι τῶν ὑγιεινῶν, ὀκτὼ δὲ δύσκρατοι. νόσος δὲ 
-Z/1/256/10	εὔκρατος μὲν οὐδεμία, δύσκρατοι δὲ σύμπασαι, τοσαῦται 
-Z/1/256/11	τὸν ἀριθμὸν, ὅσαι περ αἱ ὑγιειναὶ δυσκρασίαι. εἰ δ' οὐκ 
-Z/1/256/12	ἀρέσκει τινὶ τῶν ὑγιαινόντων τοὺς μὲν εὐκράτους τίθεσθαι, 
-Z/1/256/13	τοὺς δὲ δυσκράτους, οὗτος ἀναγκασθήσεται δυοῖν δογμά-
-Z/1/256/14	των ἑλέσθαι θάτερον, ἢ διαπαντὸς ἅπαντας νοσεῖν, ἢ μίαν 
-Z/1/256/15	ἁπάντων εἶναι κρᾶσιν ἀνδρῶν καὶ γυναικῶν, ἀκμαζόντων, 
-Z/1/256/16	γερόντων, παίδων, ἀθλητῶν, ἰδιωτῶν, ἐργατῶν, ἀργῶν, 
-Z/1/256/17	ἰσχυρῶν, ἀσθενῶν, ἀλλ' ἑκάτερον ἄτοπον. ἀναγκαῖον οὖν  
-Z/1/257/1	τρίτον εἶναί τι πλάτος ὑγείας, ὡς παμπόλλας ἐν αὐτῷ πε-
-Z/1/257/2	ριέχεσθαι διαφορὰς τῶν ὑγιαινόντων σωμάτων, ἐν τῷ μᾶλλόν 
-Z/1/257/3	τε καὶ ἧττον. οὕτω δὲ κᾀν τοῖς ἄλλοις ἅπασιν ἔχει. καὶ γὰρ 
-Z/1/257/4	οἰκία, καὶ ναῦς, καὶ σκίμπους, καὶ κιβωτὸς, ἱμάτιόν τε, καὶ 
-Z/1/257/5	ὑπόδημα, καὶ δίφρος, ἤτοι βέλτιόν ἐστιν, ἢ χεῖρον τῇ κατα-
-Z/1/257/6	σκευῇ, πρὶν νοσεῖν. καὶ τρεῖς ταύτας ὑποθετέον ἡμῖν ἐστι 
-Z/1/257/7	κατασκευὰς σώματος ἅπασι τοῖς οὖσι, τὴν ἀρίστην, τὴν 
-Z/1/257/8	φαύλην, τὴν νοσοῦσαν. ἀλλ' ἡ μὲν ἀρίστη μία, τὸ χεῖρον 
-Z/1/257/9	γὰρ οὐκ ἐγγίγνεται τῷ τελεωτάτῳ· τῶν δὲ ἄλλων ἀμφοῖν 
-Z/1/257/10	οὐκ εὐαρίθμητον μὲν τὸ πλῆθος, αἱ διαφοραὶ δ' ἐν τῷ 
-Z/1/257/11	μᾶλλόν τε καὶ ἧττον. 
-Z/1/257/12	  Ὁπότ' οὖν ἐν τῷδε τῷ λόγῳ γεγόναμεν, 
[0057]  [006]  []  []

-Z/1/257/13	ἐπιστήσαντες αὐτὸν ἀναλάβωμεν ἐν κεφαλαίοις τὰ εἰρημένα. 
-Z/1/257/14	γνωσόμεθα γὰρ οὕτως, ὁπόσον τε τοῦ ζητουμένου τὸ εὑρη-
-Z/1/257/15	μένον ἤδη, καὶ ὁπόσον ἔτι τὸ ὑπολειπόμενόν ἐστι. προὔ-
-Z/1/257/16	κειτο μὲν ἡμῖν συστήσασθαι τέχνην ὑγείας ποιητικὴν, ἀλλ' 
-Z/1/257/17	οὐχ οὕτως, ὡς ἡ οἰκοδομικὴ τῆς οἰκίας δημιουργική ἐστιν, 
-Z/1/257/18	ἀλλ' ὡς τοῦ διαφθειρομένου μέρους αὐτῆς ἐπανορθωτική.  
-Z/1/258/1	καὶ οὐδ' ἐνταῦθα πάντη τὸν αὐτὸν τρόπον, ἀλλ' αὐτὸ δὴ 
-Z/1/258/2	τοῦτο τὸ ζητούμενον ἦν ἐξευρεῖν, ἄχρι πόσου παραπλησίως 
-Z/1/258/3	οἰκοδόμῳ τὰ σφάλματα τοῦ σώματος ἐπανορθοῦσθαι δυνα-
-Z/1/258/4	τός ἐστιν ὁ τὴν ὑγιαστικὴν τέχνην μεταχειριζόμενος. ἐπεὶ 
-Z/1/258/5	δ' ἀναγκαῖον εἰς ἅπαντα τὰ τοιαῦτα προεγνῶσθαι τὴν φύ-
-Z/1/258/6	σιν τοῦ σώματος, οὗ τὰ σφάλματα μέλλει θεραπεύειν ἡ 
-Z/1/258/7	τέχνη, διὰ τοῦτ' αὐτὸ ἐζητήσαμεν. εὑρόντες δ', ὡς ἐνέρ-
-Z/1/258/8	γειαί τε καὶ κατασκευαὶ μορίων εἰσὶ κατὰ φύσιν, ὧν ἀντι-
-Z/1/258/9	ποιεῖσθαι χρὴ παντὶ τρόπῳ τῆς φυλακῆς τε καὶ τῆς ἐπα-
-Z/1/258/10	νορθώσεως, ἐπειδὰν πάσχοιεν, ἐκ πόσων συμπληροῦται τὸ 
-Z/1/258/11	κατὰ φύσιν, ἐζητήσαμεν. εὑρόντες δ', ὡς τοῖς ὀργανικοῖς μο-
-Z/1/258/12	ρίοις ἐκ συνθέσεώς ἐστι τῶν ἐν αὐτοῖς ἁπλῶν ἡ οὐσία, 
-Z/1/258/13	τοῖς δ' ἁπλοῖς ἐκ τῶν τεσσάρων στοιχείων, ἐφεξῆς καὶ περὶ 
-Z/1/258/14	τῶν καθ' ἑκάτερα νοσημάτων σκεψόμεθα. καὶ σχεδὸν ἡμῖν 
-Z/1/258/15	ὁ λόγος ἤδη τὴν γνῶσιν τῶν ὑγιεινῶν τε καὶ νοσωδῶν σω-
-Z/1/258/16	μάτων ἐξεύρηκεν, οὐδὲ ταύτην ἅπασαν, ἀλλ' εἶδός 
-Z/1/258/17	τι μόνον αὐτῆς, καὶ οἷον παράδειγμα. τὴν δὲ σύμπασαν  
-Z/1/259/1	οὐσίαν τῆς τῶν ὑγιεινῶν τε καὶ νοσωδῶν σωμάτων ἐπιστή-
-Z/1/259/2	μης ἕξομεν, ἐπειδὰν ταῖς ὕλαις ἐμβιβάσωμεν τὰ εἴδη. χρὴ 
-Z/1/259/3	γὰρ οὐ μόνον, ὅτι θερμοῦ, καὶ ψυχροῦ, καὶ ξηροῦ, καὶ 
-Z/1/259/4	ὑγροῦ κερασθέντων ἕκαστόν τι γίγνεται μόριον, ἐγνωκέναι 
-Z/1/259/5	τὸν ἰατρὸν, ἀλλὰ καὶ κατ' εἶδος ἐπελθόντα, τίς μὲν ἡ τῶν 
-Z/1/259/6	ὀστῶν ἐστι κρᾶσις, ὁποία δ' ἡ τῶν σαρκῶν τε, καὶ νεύρων, 
-Z/1/259/7	καὶ φλεβῶν, ἑκάστου τε τῶν ἄλλων τῶν ἁπλῶν. ὡσαύτως 
-Z/1/259/8	δὲ καὶ τῶν ὀργανικῶν, ἥτις ἑκάστου μορίου σύνθεσις, οἷον 
-Z/1/259/9	χειρὸς, σκέλους, ἥπατος, θώρακος, πνεύμονος, καρδίας, 
-Z/1/259/10	ἐγκεφάλου. κατὰ δὲ τὸν αὐτὸν τρόπον οὐχ ἁπλῶς τὰ γένη 
-Z/1/259/11	τε καὶ τὰς διαφορὰς τῶν νοσημάτων αὔταρκές ἐστι γιγνώ-
-Z/1/259/12	σκειν, ἀλλὰ καὶ καθ' ἕκαστον μόριον, ὅπως γίγνεται ταῦτα. 
-Z/1/259/13	τοῦτο γὰρ ποιήσαντες ἐπιστήμην ἂν ἔχοιμεν ὑγιεινοῦ τε καὶ 
-Z/1/259/14	νοσεροῦ σώματος, οὐ κατὰ τὸ εἶδος μόνον, ἀλλὰ καὶ καθ' 
-Z/1/259/15	ὅλην τὴν οὐσίαν, ἥτις ἐκ συναμφοτέρων ἐδείχθη συνίστα-
-Z/1/259/16	σθαι, τοῦ τε εἴδους καὶ τῆς ὑποδεχομένης ὕλης αὐτό. 
-Z/1/259/17	κατάλοιπον δ' ἐστὶ διελθεῖν, ὅπως ἄν τις ἐξιάσαιτο τά τε 
-Z/1/259/18	νοσήματα καὶ φυλάττοιτο τὴν ὑγείαν, ἅπερ ἐπιπλεῖστον  
-Z/1/260/1	μὲν ἐν δύο πραγματείαις διερχόμεθα, τῇ τε τῆς θεραπευτι-
-Z/1/260/2	κῆς μεθόδου, καὶ τῇ τῶν ὑγιεινῶν. ἐνταῦθα δ', ὅσον ὑπο-
-Z/1/260/3	δεῖξαι τὴν μέθοδον, αὐτῶν ἀρκεῖ μνημονεῦσαι. 
-Z/1/260/4	  Ἡ μὲν οὖν θεραπευτικὴ μέθοδος ἐκ τῆς 
-Z/1/260/5	τῶν ὑγιαινόντων τε καὶ νοσούντων σωμάτων ἄρχεται διαθέ-
-Z/1/260/6	σεως. ἐπειδὴ γὰρ τὸ μὲν ὑγιαῖνον καθ' ὑπερβολὴν, ἄν θ' 
-Z/1/260/7	ὁμοιομερὲς, ἄν τ' ὀργανικὸν ᾖ, σύμμετρον πάντα ἐστὶν, 
-Z/1/260/8	ἄμετρον δὲ τὸ νοσοῦν, ἐπισκεπτέον αὐτοῦ τὴν ἀμετρίαν, 
-Z/1/260/9	ἥτις ποτ' ἐστίν. ἀνάγκη γὰρ εἶναι τὴν ἑτέραν ἐναντίαν 
-Z/1/260/10	αὐτῇ ἀμετρίαν. κατὰ μὲν τὰς τῶν ὁμοιομερῶν καὶ ἁπλῶν 
-Z/1/260/11	σωμάτων διαθέσεις ποιότητα, κατὰ δὲ τὰς τῶν ὀργανικῶν, 
-Z/1/260/12	εἰ μὲν εἴη κατὰ μέγεθος ἡ ἀμετρία τοῦ νοσήματος, ἕτερον 
-Z/1/260/13	ἐναντίον μέγεθος· εἰ δὲ κατὰ διάπλασιν, ἑτέραν ἐναντίαν 
-Z/1/260/14	διάπλασιν· οὕτω καὶ εἰ κατὰ θέσιν ἢ ἀριθμόν. ἐπὶ πάν-
-Z/1/260/15	των οὖν ἡ εἰς τὸ σύμμετρον ἐπάνοδος ἐκ τῆς ἀμετρίας ὑπὸ 
-Z/1/260/16	τῆς ἐναντίας ἀμετρίας ἔσται. χρὴ γὰρ οἷον ὁδόν τινα βα-
-Z/1/260/17	δίσαι τὸ παρὰ φύσιν ἔχον ἐν τῷ πρὸς τὴν φύσιν ἐπανέρ- 
-Z/1/261/1	χεσθαι, τὴν αὐτὴν μὲν, ἀλλ' ἔμπαλιν ὁδοιπορῆσαν. εἰ δ' 
-Z/1/261/2	ἔμπαλιν ἔρχεσθαι μέλλοι, διὰ τῶν ἐναντίων ἀφίξεται τῇ 
-Z/1/261/3	παρούσῃ διαθέσει. καὶ οὗτος ἂν εἴη κοινότατός τε καὶ γε-
-Z/1/261/4	νικώτατος σκοπὸς ἁπάσης τῆς ἰάσεως τῶν νοσημάτων, τὸ 
-Z/1/261/5	ἐναντίον, ὥς που καὶ πρὸς Ἱπποκράτους εἴρηται, τὰ ἐναν-
-Z/1/261/6	τία τῶν ἐναντίων ἰάματα. κατὰ μέρος δὲ τὰ κατὰ μέρος 
-Z/1/261/7	ἐναντία, τῷ μὲν θερμῷ νοσήματι τὸ ψυχρὸν, τῷ δὲ ψυ-
-Z/1/261/8	χρῷ τὸ θερμόν. ὡσαύτως δὲ καὶ τῷ μὲν ξηρῷ τὸ ὑγραῖ-
-Z/1/261/9	νον, τῷ δὲ ὑγρῷ τὸ ξηραῖνον. οὕτω μὲν ἐπὶ τῶν ὁμοιο-
-Z/1/261/10	μερῶν. ἐπὶ δὲ τῶν ὀργανικῶν, καθ' ἕκαστον τῶν εἰρημένων 
-Z/1/261/11	αὐτοῖς γενῶν τεττάρων, τῆς νοσώδους ἀμετρίας τὴν ἐναντίαν 
-Z/1/261/12	χρὴ ἀντεισάγειν, ἄχρις ἂν ἐπὶ τὸ σύμμετρον καὶ κατὰ φύ-
-Z/1/261/13	σιν ἔλθωμεν. οἷον εἰ ἐπετράφη τινὶ ἕλκει σὰρξ πλείων τοῦ 
-Z/1/261/14	κατὰ φύσιν, οὐ τὸ σαρκοῦν, οὐδὲ τὸ ἀνατρέφον, ἀλλὰ 
-Z/1/261/15	τὸ καθαιροῦν τε, καὶ ἀφαιροῦν, καὶ διαβιβρῶσκον, 
-Z/1/261/16	καὶ διαφθεῖρον ἁρμόττει προσφέρειν· ὥσπερ, εἰ καὶ κοῖλον 
-Z/1/261/17	ἕλκος ἔν τινι γένοιτο μέρει, σαρκωτικὸν προσφέρειν ἐκείνῳ.  
-Z/1/262/1	ἑκατέρου δ' εἰς τοσοῦτον ἡ χρῆσις, ὡς παύσασθαι τό τε 
-Z/1/262/2	πρῶτον, ὅταν εἰς τὸ σύμμετρον ἀφίκηται, πρὶν ὑπερβῆναι 
-Z/1/262/3	πρὸς τὸ ἐναντίον. καὶ γὰρ τὸ ὑπερσαρκοῦν καθαι-
-Z/1/262/4	ρῶν, εἰ μὴ σταίης ἐν τῷ συμμέτρῳ, κοῖλον ἀποδείξεις τὸ 
-Z/1/262/5	μέρος· ἀνατρέφων τε τὸ κοῖλον εἰ μὴ σταίης, κᾀνταῦθα 
-Z/1/262/6	παύσαιο κατὰ τὸ σύμμετρον, ὑπερσαρκοῦν ἐργάσῃ. κατὰ 
-Z/1/262/7	μὲν δὴ τὸ γένος τοῦτο τῶν νοσημάτων, ἐν ᾧ τὰ μόρια πρὸς 
-Z/1/262/8	τὸ μεῖζόν τε καὶ τοὔλαττον ἐκτρέπεται, τὴν ἐπανόρθωσιν, 
-Z/1/262/9	ὡς εἴρηται, διὰ τῶν ἐναντίων ἐστὶ ποιητέον. καθ' ἕτερον 
-Z/1/262/10	δὲ γένος, ἐν ᾧ τῆς διαπλάσεως ἐξίσταται τῆς κατὰ φύσιν, 
-Z/1/262/11	ἐπειδὴ πλείους εἰσὶν αἱ κατὰ μέρος διαφοραὶ, καθ' ἑκάστην 
-Z/1/262/12	αὐτῶν ἐξευρίσκειν τὸ ἐναντίον. οἷον εἴ τι μόριον ἑαυτοῦ κυρ-
-Z/1/262/13	τότερον ἐγένετο, πρὸς τοὐναντίον ἀπάγειν αὐτὸ θλίβοντα καὶ 
-Z/1/262/14	ὠθοῦντα. τὰ δ' εἴσω θλιβέντα καὶ οἱονεὶ σιμωθέντα πρὸς 
-Z/1/262/15	τὸ ἐκτὸς ἐπανάγειν, ὥσπερ τὴν ῥῖνα. τὰ δ' ἀντὶ τραχέων λεῖα 
-Z/1/262/16	γενόμενα τραχύνειν, ὥσπερ γε καὶ ὅσα τραχέα λειαίνειν. οὕτω 
-Z/1/262/17	δὲ καὶ ὅσα τὰς κοιλότητας, ἢ τοὺς πόρους, ἢ ὅλως τὰς διατρή- 
-Z/1/263/1	σεις ἤτοι μείζους, ἢ ἐλάττους ἔσχεν, ἢ κενωτέρας τοῦ δέοντος, 
-Z/1/263/2	ἢ μεστοτέρας, ἢ συμπεφραγμένας ὑπὸ παχέων τε καὶ γλίσχρων 
-Z/1/263/3	ὑγρῶν, καὶ ταῦτα πρὸς τοὐναντίον ἀπάγειν, μέχρις ἂν ἐπὶ τὸ 
-Z/1/263/4	σύμμετρον ἀφίκηται. καὶ μὲν δὴ καὶ ὅσα κατὰ τὴν θέσιν 
-Z/1/263/5	ἐξέστη τοῦ κατὰ φύσιν, ἐπανάγειν αὐτὰ πρὸς τὴν ἐξ ἀρχῆς 
-Z/1/263/6	φύσιν, ἔμπαλιν ἀπάγοντα· τὸ μὲν εἰς τὸ πρόσω χωρῆσαν 
-Z/1/263/7	ὀπίσω, τὸ δ' εἰς τὴν ὀπίσω χώραν μεταστὰν ἀνθέλκοντα 
-Z/1/263/8	πρόσω. καὶ κατὰ τὰς ἄλλας ἀντιθέσεις δύο, τήν τε ἄνω 
-Z/1/263/9	καὶ τὴν κάτω, καὶ τὴν ἔνθα καὶ ἔνθα, κατὰ τὸν αὐτὸν 
-Z/1/263/10	τρόπον. εἰ δὲ, τοῦ κατὰ φύσιν ἀριθμοῦ τῶν μορίων δια-
-Z/1/263/11	φθαρέντος, εἰς νόσον ἐμπίπτει τὸ σύμπαν ὄργανον, εἰδέ-
-Z/1/263/12	ναι μὲν δήπου κᾀνταῦθα χρὴ, τὸ μὲν ὑπερβολὴν εἶναι 
-Z/1/263/13	τοῦ ποσοῦ, τὸ δὲ ἔλλειψιν, ὡς κᾀν τῇ κατὰ μέγεθος 
-Z/1/263/14	ἐξαλλαγῇ πρόσθεν εἴρηται, τὴν δ' ἴασιν, ὥσπερ ἐπ' ἐκεί-
-Z/1/263/15	νης, ἐν ἀφαιρέσει τε καὶ προσθέσει γίνεσθαι. διαφέρει δὲ 
-Z/1/263/16	τοσοῦτον, ὅτι μόρια μὲν ὁλόκληρα κατὰ τοῦτο τὸ γένος, 
-Z/1/263/17	ἐν ἐκείνῳ δὲ μέρη μορίων ἀφαιρεῖν τε καὶ προστιθέναι 
-Z/1/263/18	προσήκει.  
-Z/1/264/1	  Σκεπτέον δ' οὐκ ἐπὶ τούτου τοῦ γένους μό-
-Z/1/264/2	νον, ἀλλὰ κᾀπὶ τῶν ἄλλων ἁπάντων ὧν δύναμις ἡμῖν ἐστιν 
-Z/1/264/3	ἐξεργάσασθαι τὴν ἔνδειξιν. ἡ γὰρ τοῦ νοσήματος ἰδέα τὸν 
-Z/1/264/4	τρόπον ἐνδείκνυται μόνον τῆς ἐπανορθώσεως, εἰ δὲ ἀδύνα-
-Z/1/264/5	τός ἐστιν ἢ δυνατὸς, οὐκ ἔτι συνενδείκνυται. λαμβάνεται 
-Z/1/264/6	γὰρ ἐν ἁπάσαις ταῖς ποιητικαῖς τέχναις τὸ τοιοῦτον, οὐκ ἐκ 
-Z/1/264/7	τῆς ἐννοίας τῶν γενησομένων πραγμάτων, ἀλλ' ἐκ τῆς δυ-
-Z/1/264/8	νάμεώς τε καὶ ἀδυναμίας τοῦ δημιουργοῦντος αἰτίου, καὶ 
-Z/1/264/9	προσέτι τῆς κατὰ τὴν ὕλην εὐπορίας τε καὶ ἀπορίας. τὰ 
-Z/1/264/10	γοῦν αὐτὰ πράγματα τοῖς μὲν ἀδύνατα, τοῖς δὲ δυνατὰ 
-Z/1/264/11	καθίσταται, καὶ καθ' ἕτερον μὲν καιρὸν ἀδύνατα, καθ' 
-Z/1/264/12	ἕτερον δὲ δυνατά. αἴτιον γοῦν ἐστι τῶν περὶ τὸ σῶμα γι-
[0057]  [006]  []  []

-Z/1/264/13	νομένων ἐπ' ἀγαθῷ φύσις τε καὶ ἰατρός. ἀλλὰ τινὰ μὲν 
-Z/1/264/14	τῇ φύσει, τινὰ δὲ τοῖς ἰατροῖς ἐστιν ἀδύνατα. τῇ φύσει 
-Z/1/264/15	μὲν ὀστοῦν κατεαγὸς, ὡς παραλλάττειν αὐτοῦ τὰ μόρια καὶ 
-Z/1/264/16	διεστρέφθαι τὸ κῶλον, ἀδύνατον ὀρθῶσαι καὶ διαπλάσαι, τῷ 
-Z/1/264/17	δὲ ἰατρῷ δυνατόν. οὕτω δὲ καὶ τὸ παραρθρῆσαν ἰατρῷ 
-Z/1/264/18	μὲν ἐμβαλεῖν δυνατὸν, ἀδύνατον δὲ τῇ φύσει. τὸ κοῖλον  
-Z/1/265/1	δ' ἕλκος σαρκῶσαι, τῇ φύσει μέν ἐστι δυνατὸν, ἀδύνατον 
-Z/1/265/2	δ' ἰατρῷ, καθάπερ γε καὶ τὸ πέψαι τι τῶν ἡμιπέπτων τε 
-Z/1/265/3	καὶ ἀπέπτων. ἀλλὰ καὶ εἰς ταῦθ' ὑπηρετεῖ τε καὶ συμ-
-Z/1/265/4	πράττει τῇ φύσει ὁ ἰατρὸς, καθαρὸν μὲν ἐργαζόμε-
-Z/1/265/5	νος τὸ ἕλκος ἐπιθέσει φαρμάκου καθαίροντος, ἐπιφέρων δὲ 
-Z/1/265/6	τὰ συμμέτρως θάλποντα τοῖς πεφθῆναι δεομένοις. πολλὰ 
-Z/1/265/7	δὲ καὶ αὐτῇ τῇ φύσει τῶν ἔμπροσθεν ὑπ' αὐτῆς ἀπεργασθέν-
-Z/1/265/8	των ἀδύνατον αὖθις ποιῆσαι, καθάπερ φλέβα, καὶ ἀρτηρίαν, 
-Z/1/265/9	καὶ σύνδεσμον, καὶ νεῦρον, ὅσα τ' ἄλλα τοιαῦτα. τῆς οὖν θε-
-Z/1/265/10	ραπευτικῆς μεθόδου πρῶτον μὲν ἐξευρεῖν, ὥσπερ εἴρηται, τὸν 
-Z/1/265/11	κοινὸν ἁπάντων σκοπὸν, ὅτι τὰ ἐναντία τῶν ἐναντίων ἐστὶν 
-Z/1/265/12	ἰάματα· δεύτερον δὲ, καθ' ἕκαστον γένος ὑποτάξαι τἀναντία· 
-Z/1/265/13	τρίτον ἐπὶ τούτοις, σκέψασθαι, πότε μέν ἐστι δυνατὸν ἡμῖν ἢ 
-Z/1/265/14	τῇ φύσει τῷ κατὰ τὴν ἔνδειξιν ὑπηρετῆσαι σκοπῷ, πότε δὲ 
-Z/1/265/15	ἤτοι παντάπασιν ἀδύνατον, ἢ κατὰ χρόνον ἀδύνατον, ἢ ἐκ 
-Z/1/265/16	μέρους ἀδύνατον. καὶ εἴη ἂν οὐκ ἐλαχίστη μοῖρα τῆς φυ-
-Z/1/265/17	σικῆς θεωρίας, ἐν ᾗ γε χρὴ γεγυμνάσθαι τὸν ἐξευρήσοντα  
-Z/1/266/1	τὸ δυνατόν τε καὶ ἀδύνατον ἐν ἑκάστῳ τῶν ἐσομένων. 
-Z/1/266/2	αἱ πραγματεῖαι δέ εἰσιν αἱ τοῦτο διδάσκουσαι δύο, ἥ τε 
-Z/1/266/3	περὶ ζωογονίας ὀνομαζομένη, καθ' ἣν, ὅπως ἐκ σπέρματός 
-Z/1/266/4	τε καὶ καταμηνίου τὴν γένεσιν ἔχει τὸ κυούμενον, ἐπισκεπτό-
-Z/1/266/5	μεθα, καὶ ἡ λοιπὴ περὶ τῶν φυσικῶν δυνάμεων. ἐν μὲν 
-Z/1/266/6	γὰρ τῷ περὶ τῆς φύσεως τοῦ σπέρματος ἐπισκέψαι φανεῖταί 
-Z/1/266/7	σοι πάντως, ὑποβαλόντι τὴν σκέψιν ἀποδεικτικῇ μεθόδῳ, 
-Z/1/266/8	ταῦθ', ἅπερ ἡμῖν ἀπεδείχθη, τὸ γεννᾶσθαι τὰ πλεῖστα τῶν 
-Z/1/266/9	ἐν τῷ κυουμένῳ μόρια, τῆς διαπλαττούσης αὐτὰ δυνάμεως 
-Z/1/266/10	ὕλῃ χρωμένης αὐτῇ τῇ τοῦ σπέρματος οὐσίᾳ. καὶ εἴπερ 
-Z/1/266/11	τοῦτ' ἐξεύροις, οὐκ ἂν ἔτι θαυμάσαις, εἰ μηδὲν τῶν τοιού-
-Z/1/266/12	των ἡ φύσις ὕστερόν ποτε δύναται δημιουργεῖν. ἐν δὲ τῷ 
-Z/1/266/13	περὶ φυσικῶν δυνάμεων ἐπισκοπεῖσθαι τὴν περὶ τῶν γεγε-
-Z/1/266/14	νημένων διοίκησιν, ὡς κᾀντεῦθεν εὐπορῆσαί σε τῆς εὑρέ-
-Z/1/266/15	σεως, ὧν δυνατόν ἐστι τῇ φύσει ποιεῖν, αὐτῇ τε κατὰ μό-
-Z/1/266/16	νας, ὑπηρετουμένῃ τε πρὸς τῶν ἰατρῶν, ὧν τ' ἀδύνατον. 
-Z/1/266/17	ἐν ἐκείνῳ τῷ τόπῳ, καθ' ὃν ἐπισκεπτόμεθα περὶ τῆς τῶν 
-Z/1/266/18	δημιουργικῶν αἰτιῶν δυνάμεως καὶ τῆς τῶν ἀποτελουμένων  
-Z/1/267/1	οὐσίας, ἐξευρήσεις ἅπαντα τὰ δυνατὰ καὶ ἀδύνατα. οἷον εἰ 
-Z/1/267/2	δυνατὸν, ἀπολλυμένου χόνδρου, γεννᾶσθαι πάλιν ἕτερον χόν-
-Z/1/267/3	δρον, ἢ ἀντ' αὐτοῦ τι παραπλήσιον. οὕτω δὲ καὶ ὀστοῦν 
-Z/1/267/4	εἰ δυνατὸν ἕτερον ποιῆσαι τοῦ μετὰ τὴν ἀποκύησιν ἀπολ-
-Z/1/267/5	λυμένου, ἤ τι παραπλήσιον αὐτῷ· καὶ εἰ συμφῦναι τὸ νευ-
-Z/1/267/6	ρῶδες τοῦ διαφράγματος, ἢ τὴν καρδίαν, ἢ τὸ ἧπαρ, ἢ 
-Z/1/267/7	ὅλως ὁτιοῦν τῶν ἄλλων μορίων. ἐμοὶ δὲ οὐ καιρὸς ἐνταῦθα 
-Z/1/267/8	διέρχεσθαι πάντα. οὐ γὰρ εἰς ἓν τοῦτο τὸ βιβλίον ἐγχωρεῖ 
-Z/1/267/9	τὴν ὅλην ἰατρικὴν καταθέσθαι, οὐδὲ τοῦτ' ἐξ ἀρχῆς ὁ λό-
-Z/1/267/10	γος ἔσπευδεν, ἀλλὰ τὰς μεθόδους εἰπεῖν, ἐνδείξασθαί τε 
-Z/1/267/11	περὶ τῆς συστάσεως τῆς τέχνης, ἐκ τίνων τε καὶ πόσων ἀρ-
-Z/1/267/12	χῶν, καὶ κατὰ τίνας ὁδοὺς γίγνεται. καταπαύσας οὖν ἐν-
-Z/1/267/13	ταῦθα τὸν ἐνεστῶτα λόγον, εἰς ἕν τε κεφάλαιον ἀναβα-
-Z/1/267/14	λὼν, προσθήσω τῷ πρόσθεν ἤδη συνεστῶτι μέρει τῆς τέ-
-Z/1/267/15	χνης. ὡς γὰρ ἐν ἐκείνῳ τῶν ὑγιεινῶν τε καὶ νοσωδῶν 
-Z/1/267/16	σωμάτων εἶδος ἐξευρόντες ἠξιοῦμεν ἐν ταῖς κατὰ μέρος 
-Z/1/267/17	ὕλαις αὐτὸ θεάσασθαι πάσαις, οὕτω καὶ νῦν, ὑπὸ τῆς 
-Z/1/267/18	θεραπευτικῆς μεθόδου τῶν σκοπῶν εὑρημένων, εἰς τὰς  
-Z/1/268/1	κατὰ μέρος ὕλας ἐμβιβάζειν αὐτοὺς ἀξιώσομεν, ἵνα γνῶσιν, 
-Z/1/268/2	ὅσα τε δυνατὸν γίγνεσθαι κατ' αὐτήν εἰσιν, ἢ ἐκ μέρους, 
-Z/1/268/3	ἢ κατά τινα χρόνον, ὅσα τ' ἀδύνατον παντάπασιν· ἐπισκο-
-Z/1/268/4	πεῖσθαι δὲ κᾀνταῦθα τὴν πρὸς τὰς ἄλλας τέχνας ἀναλο-
-Z/1/268/5	γίαν. ὡς γὰρ εἴ τις, ἐξ ὀπτῶν πλίνθων γεγενημέ-
-Z/1/268/6	νης οἰκίας, εἶτα πεπονθυίας κατά τι μέρος, ἐπανορ-
-Z/1/268/7	θοῦσθαι τοῦτο κελεύσειεν, ἐξαιροῦντας μὲν, ὅσαι πεπόνθασι 
-Z/1/268/8	τῶν πλίνθων, εἰς δὲ τὸν ἐκείνων τόπον ἐντιθέντας ἑτέρας 
-Z/1/268/9	ἀπαθεῖς, ἀναγκαῖον ἔσται τῷ δημιουργῷ κατασκευάζειν 
-Z/1/268/10	πρότερον ἑτέρας ὁμοίας ταῖς πεπονθυίαις, ἔτι τε πρὸς 
-Z/1/268/11	τούτῳ τὴν ἐπιτηδείαν ὕλην οὐκ ἔχοντος παρασχεῖν τοῦ δε-
-Z/1/268/12	σπότου τῆς οἰκίας, ἀδύνατον εἶναι λέγειν τὴν ἐπα-
-Z/1/268/13	νόρθωσιν· οὕτως ἔχει κἀπὶ τοῦ νῦν προκειμένου σκέμμα-
-Z/1/268/14	τος. ἀπορίᾳ γὰρ τῆς ὕλης οὐδὲν ἐξ ὑστέρου ποιεῖν ἡ φύ-
-Z/1/268/15	σις οἵα τ' ἐστὶν, ὧν ἐκ σπέρματος ἐν τῷ διαπλάττειν τὸ 
-Z/1/268/16	ζῶον ἐποίησεν. 
-Z/1/268/17	  Ἐπεὶ δὲ καὶ περὶ τούτων αὐτάρκως εἴρηται, 
-Z/1/268/18	προσθῶμεν τῷ λόγῳ τὸ λεῖπον, ὑπὲρ ὧν ὀλίγον ἔμπροσθεν 
-Z/1/268/19	εἴπομεν, ἐξευρίσκοντες τὰ βοηθήματα. τὰς μὲν γὰρ οἷον  
-Z/1/269/1	γενικὰς αὐτῶν ἰδέας διήλθομεν, ὡς χρὴ τὰ μὲν ψύχειν, τὰ 
-Z/1/269/2	δὲ θερμαίνειν, τὰ δὲ ὑγραίνειν, τὰ δὲ ξηραίνειν. οὗτοι 
-Z/1/269/3	γὰρ ἐν τοῖς ὁμοιομερέσιν οἱ σκοποὶ, καθάπερ ἐν τοῖς κατὰ 
-Z/1/269/4	τὸ πηλίκον, ἤτοι καθαίρειν ἢ ἀνατρέφειν, οὕτω δὲ κᾀν τοῖς 
-Z/1/269/5	κατ' ἀριθμὸν, ἢ ἐξαιρεῖν ὅλον, ἢ γεννᾷν. ἐν δὲ τοῖς κατὰ 
-Z/1/269/6	διάπλασιν εἰς τὰ κατὰ φύσιν ἐπαναγαγεῖν σχήματα, καὶ 
-Z/1/269/7	κενοῦν τὰ πεπληρωμένα, καὶ πληροῦν τὰ κεκενωμένα, καὶ 
-Z/1/269/8	τὰς ἐμφράξεις ἐκφράττειν, καὶ τὰς ἀναστομώσεις συνάγειν, 
-Z/1/269/9	καὶ τὰ μεμυκότα, καὶ πεπυκνωμένα πρὸς τοὐναντίον ἐπι-
-Z/1/269/10	στρέφειν, τὰ μὲν ἀναστομοῦντα, τὰ δὲ ἀραιοῦντα. οὕτω 
-Z/1/269/11	δὲ κᾀν τῷ κατὰ τὴν σύνθεσιν νοσήματι πρὸς τὸ κατὰ 
-Z/1/269/12	φύσιν ἐπανάγειν ὁ σκοπὸς, κᾀν τῷ τὴν ἕνωσιν λελύσθαι 
-Z/1/269/13	κόλλησιν ἐργάζεσθαι τῶν κεχωρισμένων. ἀλλ' ἐν ἅπασι 
-Z/1/269/14	τούτοις ἐξευρίσκειν ὕλας βοηθημάτων οὐ μικρόν ἐστι μόριον 
-Z/1/269/15	τῆς τέχνης. οἷον εὐθέως ἐπὶ τῶν παραλλαττόντων ἄρθρων, 
-Z/1/269/16	ἐπειδὴ συμβαίνει μὴ μόνον ὀπίσω καὶ πρόσω, καὶ ἔνθα καὶ 
-Z/1/269/17	ἔνθα μεταχωρεῖν τὸ ἐξιστάμενον, ἀλλὰ καὶ πρὸς τὸν ἄνω 
-Z/1/269/18	τόπον ὑπὸ τῆς τῶν μυῶν συντονίας ἀνέλκεσθαι, διττῆς  
-Z/1/270/1	κινήσεώς ἐστι τοῖς ἐμβάλλουσιν ἡ χρεία, πρώτης μὲν τῆς 
-Z/1/270/2	κάτω, δευτέρας δὲ τῆς εἰς τὴν οἰκείαν χώραν ἀποθέσεως. 
-Z/1/270/3	καὶ διὰ τοῦτο χωρὶς ἀντιτάσεως ἀδύνατον γενέσθαι τὴν 
-Z/1/270/4	ἐμβολήν. εἰς δὲ τὴν ἀντίτασιν ὅτι μὲν ἰσχυροτέρων ἀντι-
-Z/1/270/5	λήψεών τε καὶ τάσεών ἐστι χρεία, πρόδηλον ἅπαντι. ποιεῖν 
-Z/1/270/6	δ' αὐτὰ ἐνίοτε διὰ τῶν ἡμετέρων χειρῶν ἀδυνατοῦντες, ὄρ-
-Z/1/270/7	γανα πρὸς τοῦτ' ἐξευρήκαμεν ἐπιτήδεια. τὰ πολλὰ δ' αὐ-
-Z/1/270/8	τῶν καὶ εἰς αὐτὴν τὴν ἀπόθεσιν τῶν ἐξηρθρηκότων συμ-
-Z/1/270/9	πράττει. καὶ ταῦτα πάντα τὰ ὄργανα τῶν βοηθημάτων 
-Z/1/270/10	ὕλαι τινές εἰσιν, ὥσπερ καὶ τὰ ἁρμοζόμενα πάντα, καὶ τὰ 
-Z/1/270/11	φάρμακα, καὶ τὰ ἐδέσματα, καὶ τὰ πόματα, καὶ ἁπλῶς 
-Z/1/270/12	ὅσα προσαγόμενα τῷ σώματι τὰς εἰρημένας διαθέσεις εἰς 
-Z/1/270/13	τὸ κατὰ φύσιν ἐπανάγει. χρὴ τοίνυν πεπραγματεῦσθαι καὶ 
-Z/1/270/14	περὶ τῆς τούτων ὕλης τὸν ἰατρὸν, συμβιβάζοντα τοὺς εἰρη-
-Z/1/270/15	μένους ἔμπροσθεν σκοποὺς τῇ χρήσει τῶν ὑλῶν, ἵνα μή 
-Z/1/270/16	ποτε πλανηθῇ ὅμοιόν τι πάθος τοῖς οἰομένοις, ὅσα μὲν 
-Z/1/270/17	δεῖται ψύχεσθαι, πᾶσιν αὐτοῖς ἁρμόττειν ὕδωρ ψυχρὸν, ὅσα 
-Z/1/270/18	δὲ θερμαίνεσθαι, θερμὸν, οὐκ εἰδόσιν, ὅτι κατὰ συμβεβηκὸς  
-Z/1/271/1	ἐνίοτε καὶ τὸ ψυχρὸν θερμαίνει, καὶ τὸ θερμὸν ψύχει. 
-Z/1/271/2	πλεῖστα δὲ περὶ τῆς ἐν τούτοις ἅπασι μεθόδου κατὰ τὴν 
-Z/1/271/3	περὶ φαρμάκων πραγματείαν λέγονται. ἐν δὲ τῷ παρόντι 
-Z/1/271/4	λόγῳ τοῦτο προσθῶμεν, ὡς ἅπαν τὸ τοιοῦτον γένος τῆς 
-Z/1/271/5	ὕλης τῶν βοηθημάτων ἐν προσφερομένοις, καὶ ποιου-
-Z/1/271/6	μένοις, καὶ κενουμένοις, καὶ τοῖς ἔξωθεν προσπίπτουσι 
-Z/1/271/7	κεῖται, δι' ὧν ἁπάντων ὁ συνιστάμενος τὴν τέχνην 
-Z/1/271/8	διεξελθὼν καὶ τῆς κατὰ μέρος ὕλης ἁπάσης ἐπιστήμην ἔχων 
-Z/1/271/9	οὐ μόνον τῆς δυνάμεως, ἀλλὰ καὶ τῆς χρήσεως οὕτως ἂν 
[0057]  [006]  []  []

-Z/1/271/10	εἴη συμπεπληρωκὼς ἅπαντα τὰ ὑγιεινὰ τῶν αἰτίων, ὡς 
-Z/1/271/11	μηδὲν λείπειν αὐτῷ πρὸς τὴν τῆς θεραπευτικῆς τέχνης 
-Z/1/271/12	σύστασιν, εἰς δύο κεφάλαια τούτων ἁπάντων ἀναγομένων, 
-Z/1/271/13	εἴς τε τὴν γνῶσιν τῶν σωμάτων, οἷς προσάγεται τὰ βοηθή-
-Z/1/271/14	ματα, καὶ αὐτὴν τὴν τῶν βοηθημάτων φύσιν. 
-Z/1/271/15	  Ὑπόλοιπον δ' ἂν εἴη πράττειν αὐτῷ 
-Z/1/271/16	μέλλοντι τὰ κατὰ τὴν τέχνην, ἐξευρῆσθαί τινα διαγνωστικὴν 
-Z/1/271/17	θεωρίαν ἁπασῶν τῶν διαθέσεων, καὶ μάλισθ' ὅσαι περὶ 
-Z/1/271/18	τὰ κατὰ βάθος μόρια συνίστανται. οὐδὲ γὰρ ἐνταῦθα τοῦ 
-Z/1/271/19	τυχόντος ἐστὶν ἐξευρεῖν ἑκάστου τῶν μορίων, ἢ τῶν ἁπλῶν,  
-Z/1/272/1	ἢ τῶν ὀργανικῶν, τὴν νοσώδη διάθεσιν, ὅταν ἐν τῷ βάθει 
-Z/1/272/2	τύχῃ κείμενον. ἀλλὰ κᾀνταῦθα μεθόδῳ τινὶ χρὴ πειρᾶσθαι 
-Z/1/272/3	τὸ πεπονθὸς ἐξευρίσκειν ἅμα τῇ περὶ αὐτὸ διαθέσει, περὶ 
-Z/1/272/4	ἧς εἴρηται καὶ ἡμῖν ἑτέρωθι διὰ πλειόνων. ἀλλ' ὥσπερ 
-Z/1/272/5	τῶν ἄλλων ἁπασῶν μεθόδων ἐνταῦθα τὰ κεφάλαια διήλ-
-Z/1/272/6	θομεν, οὕτω καὶ περὶ τούτων εἰπεῖν ἀναγκαῖόν ἐστι, καὶ 
-Z/1/272/7	πρῶτόν γε, διὰ τίνος γένους τῶν παρὰ φύσιν ἐλπίζειν χρὴ 
-Z/1/272/8	τὴν διάγνωσιν αὐτῶν ποιήσασθαι. τρία γάρ ἐστι τὰ σύμ-
-Z/1/272/9	παντα γένη τῶν παρὰ φύσιν, ἓν μὲν, αἱ διαθέσεις αἱ 
-Z/1/272/10	βλάπτουσαι τὴν ἐνέργειαν· ἕτερον δὲ, τὰ τούτων αἴτια· 
-Z/1/272/11	καὶ τρίτον, τὰ συμπτώματα. τὰ μὲν οὖν αἴτια κυριώτατα 
-Z/1/272/12	μὲν, ὅταν ἐνεργῶσι, ταύτης τῆς προσηγορίας ἀξιοῦται. 
-Z/1/272/13	λέγεται μέντοι γε πολλάκις, εἰ καὶ μηδέπω μηδὲν ἐνεργεῖ, κατ' 
-Z/1/272/14	αὐτὸ τὸ δύνασθαι μόνον, οἷον καὶ ἡ ἀπεψία νόσων αἰτία 
-Z/1/272/15	λέγεται, κᾂν μηδέπω νοσάζῃ. καλῶ δὲ ἀπεψίαν οὐ μόνον 
-Z/1/272/16	τῆς ἐν γαστρὶ πέψεως τὴν ἀποτυχίαν, ἀλλὰ καὶ ἐν τοῖς 
-Z/1/272/17	ἀγγείοις τε καὶ ἥπατι, καὶ κατὰ τὸν ὄγκον σύμπαντα.  
-Z/1/273/1	τῶν δὲ συμπτωμάτων τὸ γένος εἰς τρεῖς τέμνεται διαφορὰς, 
-Z/1/273/2	τὴν βλάβην τῶν ἐνεργειῶν, τὰ συμβεβηκότα τοῖς σώμασι, 
-Z/1/273/3	τὰς τῶν ἐκκρινομένων ἀμετρίας. ἁπάντων δὲ τούτων αἰτία 
-Z/1/273/4	τοῦ σώματός ἐστιν ἡ διάθεσις, ἣν εἴτε νόσον, εἴτε πάθος 
-Z/1/273/5	ὀνομάζοι τις, οὐ διοίσει. γνωρίζεται δ' εἰκότως ὑπὸ τῶν 
-Z/1/273/6	συμπτωμάτων, αἰτίας γε λόγον ἔχουσα πρὸς αὐτά. ἔνια 
-Z/1/273/7	μὲν οὖν αὐτῶν ἐξ ἀνάγκης ἕπεται ταῖς διαθέσεσιν, ἔνια 
-Z/1/273/8	δ' οὐκ ἐξ ἀνάγκης, ἀλλ' ἤτοι πλειστάκις, ἢ σπανιάκις, ἢ 
-Z/1/273/9	ἀμφιδόξως. ὥσπερ αὖ πάλιν ἕτερα συμπτώματα, τὰ μὲν 
-Z/1/273/10	ἐξ ἀνάγκης ἕπεται τῇ διαφορᾷ τῆς διαθέσεως, τὰ δ' ὡς 
-Z/1/273/11	ἐπὶ τὸ πολὺ, τὰ δ' ἀμφιδόξως, τὰ δὲ σπανίως. ὅσα μὲν 
-Z/1/273/12	οὖν ἐξ ἀνάγκης ἕπεται τῷ νοσήματι συμπτώματα, παθογνω-
-Z/1/273/13	μονικὰ προσαγορεύεται, καὶ ταῦθ' ἡγεῖσθαι χρὴ γνωρίσματα 
-Z/1/273/14	βέβαια τῶν νοσημάτων ὑπάρχειν. ὅσα δ' οὐκ ἐξ ἀνάγκης, 
-Z/1/273/15	ἤτοι τῆς διαφορᾶς ἐστι τοῦ νοσήματος, ἢ τοῦ ἤθους, ἢ τοῦ 
-Z/1/273/16	μεγέθους ἐνδεικτικά. δείξω δ' ἐπὶ παραδείγματος ἑνὸς 
-Z/1/273/17	ἑκάστου τῶν εἰρημένων τὴν δύναμιν, ἵν' ἐντεῦθεν ὁρμώμε-
-Z/1/273/18	νος ἔχῃς γυμνάζειν σεαυτὸν ὁμοίως ἐν ἅπασι κατὰ τὴν  
-Z/1/274/1	αὐτὴν μέθοδον. ὑποκείσθω φλεγμαίνειν ὁ τὰς πλευρὰς 
-Z/1/274/2	ὑπεζωκὼς ὑμήν. ἐστὶ δὲ δήπου τοῦτο τὸ πάθος ἡ φλεγμονὴ, 
-Z/1/274/3	συμπτώματα μὲν ἐξ ἀνάγκης ἔχουσα τὸν παρὰ φύσιν ὄγκον, 
-Z/1/274/4	ἔρευθος, ὀδύνην, ὧν οὐχ ὑποπίπτει νῦν τὰ δύο, λείπεται 
-Z/1/274/5	δὲ τὸ ἄλγημα μόνον, ὃ κατὰ τὰς πλευρὰς ἐρείδει νυγμα-
-Z/1/274/6	τῶδες γιγνόμενον. ἀλγεῖ μὲν οὖν ὁ ἄνθρωπος, ὅτι φλεγ-
-Z/1/274/7	μονὴ τὸ πάθος. ἡ δὲ ἰδέα τῆς ὀδύνης νυγματώδης, ὅτι 
-Z/1/274/8	καὶ ἡ οὐσία τοῦ πεπονθότος ἐστὶν ὑμενώδης. κατὰ δὲ τὴν 
-Z/1/274/9	πλευρὰν ἐρείδει, διότι ἐν ταύτῃ κεῖται τὸ πεπονθός. καὶ 
-Z/1/274/10	μὲν δὴ καὶ μέχρι πλείστου διήκει, διότι καὶ αὐτὸς ὁ ὑπε-
-Z/1/274/11	ζωκὼς ἐπὶ πλεῖστον ἐκτέταται. πυρετὸς δ' ἐξ ἀνάγκης ἕπε-
-Z/1/274/12	ται διὰ τό τε πάθος καὶ τὴν θέσιν τοῦ πεπονθότος· 
-Z/1/274/13	ὧν ἐὰν ἀπῇ θάτερον, οὐκ ἐξ ἀνάγκης ἀκολουθήσει πυρετός. 
-Z/1/274/14	οὐδὲ γὰρ ἐὰν ὁ δάκτυλος φλεγμαίνῃ, πάντως πυρέτ-
-Z/1/274/15	τουσιν, ὅτι πόῤῥω τῆς καρδίας. οὐδ' ὅταν οὖν ὁ ὑπεζω-
-Z/1/274/16	κὼς μὲν πάθῃ, τὸ πάθος δ' ἤτοι σκίῤῥος, ἢ οἴδημα τύχῃ. 
-Z/1/274/17	καὶ μὴν καὶ ἡ δύσπνοια τῶν ἐξ ἀνάγκης ἀκολουθησάντων  
-Z/1/275/1	ἔσται τῷ πεπονθότι τόπῳ, διότι μέρος ἐστὶν ἀναπνευστικοῦ 
-Z/1/275/2	τινος ὀργάνου. τὸ μέντοι τῆς δυσπνοίας εἶδος οὐ διὰ τὸ 
-Z/1/275/3	μέρος, ἀλλὰ διὰ τὸ πάθος ἔσται. κωλύει γὰρ ἡ ὀδύνη 
-Z/1/275/4	διεστάλθαι μέχρι πλείστου τὰ τῆς ἀναπνοῆς ὄργανα. προ-
-Z/1/275/5	καταλύει τοιγαροῦν τῆς ἀναπνοῆς τὴν ἐνέργειαν, οὐδέπω 
-Z/1/275/6	τῆς χρείας πεπληρωμένης, ὅθεν ἀναγκάζεται διὰ τάχους ἐπὶ 
-Z/1/275/7	τὴν δευτέραν ἐνέργειαν ἰέναι, μηκέτ' ἠρεμοῦντα τοσοῦτον, 
-Z/1/275/8	ὅσον ὅτ' ἐν τῷ κατὰ φύσιν ἦν, καὶ οὕτω γίγνεται τὸ 
-Z/1/275/9	πνεῦμα μικρὸν καὶ πυκνόν. ἀλλὰ καὶ ἡ τῶν σφυγμῶν 
-Z/1/275/10	ἀλλοίωσις ἐξ ἀνάγκης ἀκολουθεῖ τῇ φλεγμονῇ τοῦ ὑπεζω-
-Z/1/275/11	κότος, ἥ τ' ἀχώριστος τῶν πυρετῶν, καὶ ἡ κατὰ τὴν 
-Z/1/275/12	τοῦ πεπονθότος ἰδέαν. σφύζουσι γὰρ αὐτοῖς αἱ ἀρτη-
-Z/1/275/13	ρίαι, διότι μὲν πυρέττουσι μεῖζον, καὶ θᾶττον, καὶ 
-Z/1/275/14	πυκνότερον, ὅτι δὲ νευρῶδες τὸ φλεγμαῖνον, ἅμα τάσει τε 
-Z/1/275/15	καὶ σκληρότητι. ταῦτα μὲν οὖν ἐξ ἀνάγκης ἀκολουθεῖ τὰ 
-Z/1/275/16	συμπτώματα τῇ φλεγμονῇ τοῦ ὑπεζωκότος. ἐξ ἀνάγκης δὲ 
-Z/1/275/17	κἀκ τῶν ἑπομένων ἕν τι, ἤτοι γε ἐπὶ τὴν πεπονθυῖαν  
-Z/1/276/1	πλευρὰν ἡ κατάκλισις ἧττον ἐπώδυνός ἐστιν, ἢ ἐπὶ τὴν 
-Z/1/276/2	ἀντικειμένην, ἢ ἐπ' ἀμφοτέρας παραπλησίως. διπλοῦ γὰρ 
-Z/1/276/3	ὄντος τοῦ ὑπεζωκότος, εἰ μὲν οὖν τὸ περὶ τοῖς ὀστοῖς ἔξω-
-Z/1/276/4	θεν αὐτοῦ μέρος ἰσχυρότερον φλεγμαίνοι, ῥᾷον ἐπὶ τὸ ἀντι-
-Z/1/276/5	κείμενον κατακλίνονται, θλίβονται γὰρ ἐπὶ τοῦ πεπονθότος· 
-Z/1/276/6	εἰ δὲ τὸ ἕτερον τὸ ἔνδον, ὅπερ ὡς τὰ πολλὰ συμβαίνειν 
-Z/1/276/7	εἴωθεν, ἐπὶ τὸ ἀντικείμενον ὀδυνῶνται μᾶλλον κλινόμενοι· 
-Z/1/276/8	κρέμαται γὰρ αὐτοῖς τὸ φλεγμαῖνον· εἰ δ' ἐπὶ τὸ πεπον-
-Z/1/276/9	θὸς, ἧττον, οὔτε γὰρ θλίβεται πρὸς τοῖς ὀστοῖς, οὔτε κρέ-
-Z/1/276/10	μαται, ἀλλ' ἀμφοῖν γε τούτοις ἠλευθέρωται, καὶ κατὰ 
-Z/1/276/11	θατέρου τοῦ ἀπαθοῦς ἐστήρικται. παθόντων δὲ ἀμφοτέρων 
-Z/1/276/12	τῶν μερῶν τοῦ ὑπεζωκότος, ὁμοίως ἐπ' ἀμφοτέραις ταῖς 
-Z/1/276/13	πλευραῖς κλίνονται. καὶ μὲν δὴ καὶ τῷ διήκειν τὸ ἄλγημα 
-Z/1/276/14	τοῖς μὲν εἰς ὑποχόνδριον, ἐνίοις δ' εἰς κλεῖν, διά τε τὴν 
-Z/1/276/15	φύσιν τοῦ πεπονθότος γίνεται μορίου, καὶ τὸ τῆς φλεγμο-
-Z/1/276/16	νῆς σύμπτωμα τὸ ἐκτείνεσθαι τὴν ὀδύνην. ἐπεὶ γὰρ ἄχρι 
-Z/1/276/17	τε τῶν κλειδῶν ὁ ὑπεζωκὼς ἀνήκει, καὶ κατὰ τοῦ διαφρά- 
-Z/1/277/1	γματος ἅπαντος, τῶν μὲν ἄνω μερῶν αὐτοῦ φλεγμαινόντων, 
-Z/1/277/2	ἡ κλεὶς κατασπᾶσθαι δοκεῖ, τῶν κάτω δ', εἰς ὑποχόνδριον 
-Z/1/277/3	ἐξήκει τὸ ἄλγημα. μικρὰν οὖν χρὴ πάνυ κατὰ τὰ μέσα 
-Z/1/277/4	τῶν πλευρῶν γενέσθαι τὴν φλεγμονὴν, ἵν' εἰς μηδέτερον 
-Z/1/277/5	ἐξίκηται, ὡς ἥ γε μεγάλη πρὸς ἄμφω διϊκνεῖται. καὶ μὴν 
-Z/1/277/6	καὶ τὸ διϊδροῦσθαί τινα καὶ ἀποχεῖσθαι τοῦ φλεγμαίνοντος 
-Z/1/277/7	μορίου λεπτὸν ἰχῶρα διά τε τὸ νόσημα γενήσεται καὶ τὸ 
-Z/1/277/8	μόριον, ὥσπερ καὶ τοῖς ἐν τῷ στόματι φλεγμαίνουσιν ἅπασι 
-Z/1/277/9	συμπίπτει καὶ τοῖς ὀφθαλμοῖς. ἐξ ἐπιῤῥοῆς τε γὰρ τῶν 
-Z/1/277/10	ὑγρῶν ἡ φλεγμονὴ, καὶ τὸ μέρος ἀραιὸν, οὐχ ὥσπερ τὸ δέρμα 
-Z/1/277/11	πεπιλημένον τε καὶ πυκνόν. ὅταν μὲν οὖν πολλή τε ἅμα 
-Z/1/277/12	καὶ λεπτὴ κατὰ τὸ φλεγμαῖνον ἡ ὑγρότης ὑπάρχῃ, καὶ τὸ 
-Z/1/277/13	μόριον ἀραιὸν, πλεῖστον ἀποχεῖται πρὸς τὸ ἐκτός· ὅταν δ' 
-Z/1/277/14	ἔμπαλιν ὀλίγον τε ᾖ καὶ παχὺ τὸ ῥεῦμα, καὶ τὸ σῶμα πυ-
-Z/1/277/15	κνὸν ἐλάχιστον. τουτὶ δ' ἐλάχιστον ἐρεθίζει μὲν εἰς βῆχα, 
-Z/1/277/16	πτύουσι δὲ οὐδέν· ὥσπερ γε κᾀπειδὰν πλεῖστον γίνηται, 
-Z/1/277/17	βήχουσί τε πλεῖστα καὶ ἀναπτύουσιν οὐκ ὀλίγα. καὶ εἴη ἂν 
-Z/1/277/18	τὸ μὲν βήττειν ἀχώριστον τοῦ πάθους, τὸ δὲ πτύειν ἐπὶ  
-Z/1/278/1	τῷ βήττειν οὐκ ἀχώριστον μὲν, ὡς ἐπὶ τὸ πολὺ δὲ γιγνό-
-Z/1/278/2	μενον. εἰ μέντοι γε ἀναπτύοιεν, ἐξ ἀνάγκης μὲν χρωσθήσε-
-Z/1/278/3	ται τὸ σίελον, οὐ μὴν ἀεί γε ταὐτῷ χρώματι, διότι μηδ' ἐν 
-Z/1/278/4	τῷ φλεγμαίνοντι μέρει τῆς αὐτῆς ἀεὶ φύσεώς ἐστι τὸ περιττόν. 
-Z/1/278/5	ὅταν μὲν οὖν αἱματῶδες ἢ χολῶδες ὑπάρχῃ, τοι-
-Z/1/278/6	οῦτον δ' ἐν πλευρίτισι τοὐπίπαν ἐστὶ τὸ τὴν φλεγμονὴν ἐρ-
-Z/1/278/7	γαζόμενον ῥεῦμα, κέχρωσται τὸ σίελον αὐτοῦ ὀῤῥῷ ὑπὸ τοῦ 
-Z/1/278/8	περιεχομένου χυμοῦ κατὰ τὸ φλεγμαῖνον· ἐρυθρὸν μὲν, ὅταν 
[0057]  [006]  []  []

-Z/1/278/9	αἱματικὸν ὑπάρχῃ τὸ ῥυὲν εἰς τὸν ὑπεζωκότα· ξανθὸν δ', 
-Z/1/278/10	ὅτε πικρόχολόν ἐστιν. εἰ μέντοι φλεγματώδης χυμὸς πρῶτον 
-Z/1/278/11	σφηνωθείς τε καὶ διασαπεὶς αἴτιος καθίσταται τοῦ τὴν 
-Z/1/278/12	φλεγμονὴν ἐργασαμένου ῥεύματος, τηνικαῦτα ἀποπτύουσιν 
-Z/1/278/13	ἀφρώδη. πτύουσι δὲ καὶ μέλανά ποτε, κατοπτηθέντος τοῦ 
-Z/1/278/14	ῥεύματος, ἄν θ' αἱματικὸν, ἄν τε πικρόχολον ᾖ. συνεν-
-Z/1/278/15	δείξεται οὖν τὰ τοιαῦτα πάντα τῇ τε τοῦ πεπονθότος μο-
-Z/1/278/16	ρίου διαγνώσει καὶ τῇ τοῦ πάθους τὴν διαφορὰν τοῦ ῥεύ-
-Z/1/278/17	ματος. ὥστ' ἐκ τῶν εἰρημένων εὔδηλον, ὡς καὶ τὴν οὐσίαν  
-Z/1/279/1	ἑκάστου τῶν πεπονθότων μορίων ἀναγκαῖόν ἐστιν ἐπίστα-
-Z/1/279/2	σθαι καὶ τὴν πρὸς τὰ παρακείμενα κοινωνίαν εἰς τὴν τῶν 
-Z/1/279/3	νοσημάτων τε καὶ νοσούντων τόπων εὕρεσιν. ὅτι δ' οὐδὲν 
-Z/1/279/4	διαφέρει λέγειν, ἢ θέσιν, ἢ σύνθεσιν, ἢ πρὸς τὰ παρακεί-
-Z/1/279/5	μενα κοινωνίαν, εὔδηλον εἶναι νομίζω, κᾂν ἐγὼ μὴ λέγω. 
-Z/1/279/6	  Εὔδηλον δ' ἐκ τῶν εἰρημένων ἐστὶν, ὡς 
-Z/1/279/7	καὶ τὴν ἐνέργειάν τε καὶ τὴν χρείαν ἑκάστου τῶν μορίων 
-Z/1/279/8	ἀναγκαῖόν ἐστιν ἐπίστασθαι· καὶ πρὸς τούτοις ἔτι τὰς τῶν 
-Z/1/279/9	νοσημάτων τε καὶ συμπτωμάτων γενέσεις· εἰς δὲ τοῦτο 
-Z/1/279/10	καὶ τὰς ποιούσας αἰτίας τὰ νοσήματα. πρός τε γὰρ τὴν 
-Z/1/279/11	διάγνωσιν ἑκάστου τῶν πεπονθότων μορίων ἅμα ταῖς δια-
-Z/1/279/12	θέσεσι καὶ πρὸς τὰς τοῦ νοσήματος αὐτοῦ διαφορὰς 
-Z/1/279/13	ἀναγκαῖα φαίνεται ταῦτα. καὶ τὸ μέγεθος δὲ καὶ τὸ ἦθος 
-Z/1/279/14	ἑκάστου τῶν νοσημάτων ἐκ τῶν αὐτῶν τούτων λαμβάνεται. 
-Z/1/279/15	τὸ μέγεθος μὲν, ἔκ τε τοῦ κατὰ τὴν διάθεσιν αὐτῶν μεγέ-
-Z/1/279/16	θους καὶ τῶν ἑπομένων αὐτῇ συμπτωμάτων. τὸ δὲ ἦθος, 
-Z/1/279/17	ἔκ τε τῆς διαφορᾶς τοῦ νοσήματος καὶ τῶν ἑπομένων αὐτῇ 
-Z/1/279/18	συμπτωμάτων. εὐθέως γοῦν ἐπὶ τοῦ προκειμένου παραδεί- 
-Z/1/280/1	γματος ὀλεθριώτατος μέν ἐστιν ὁ μελαγχολικὸς ἐπικρατῶν 
-Z/1/280/2	χυμὸς, ὅτι τε κακοηθέστατος αὐτός ἐστι, καὶ διαβρωτικώτα-
-Z/1/280/3	τος καὶ δύσπεπτος καὶ δυσεκκάθαρτος, ὅτι τε πλείστης 
-Z/1/280/4	ἐστὶ θερμασίας ἐνδεικτικὸς, ὑφ' ἧς κατοπτηθεὶς ἐγένετο. 
-Z/1/280/5	πάντων δ' ἐπιεικέστατος ὁ αἱματικὸς, ὡς ἂν γλυκύτατός τε 
-Z/1/280/6	καὶ εὐπεπτότατος ὤν. οἱ δ' ἄλλοι δύο χυμοὶ μεταξὺ τῶν 
-Z/1/280/7	εἰρημένων εἰσὶν, ἁπλότητός τε καὶ κακοηθείας. τῶν συμ-
-Z/1/280/8	πτωμάτων δὲ, τὸ μὲν μηδὲν ἀναπτύειν ὀλέθριον, ὅτι τε 
-Z/1/280/9	δεδέσθαι δηλοῦν πρὸς τῆς φλεγμονῆς τὸ ῥεῦμα, καὶ ὅτι διὰ 
-Z/1/280/10	τὸ μένειν ἔνδον ὅλον διαφθαρήσεται. τὸ δ' ἀναπτύειν ἀπό-
-Z/1/280/11	νως τε καὶ ῥαδίως ἐπιεικέστατον. εἰ δὲ δὴ καὶ τὸ πτυόμε-
-Z/1/280/12	νον εἴη πεπεμμένον, ἔτι καὶ μᾶλλον ἐπιεικέστατον. ἀλλὰ 
-Z/1/280/13	καὶ τὰ κατὰ τοὺς σφυγμοὺς συμπτώματα τὸ ἦθος δηλοῖ 
-Z/1/280/14	τοῦ νοσήματος. ἤδη δὲ καὶ τἄλλα, ὅσα κατὰ συμπάθειαν 
-Z/1/280/15	ἐπιγίνεται, παραφροσύναι τε, καὶ κώματα, καὶ ἀνορεξίαι, 
-Z/1/280/16	καὶ οὖρα, καὶ διαχωρήματα τοῖα καὶ τοῖα γιγνόμενα γυ-
-Z/1/280/17	μναστέον οὖν ἡμῖν ἐστιν ἐν ἅπασι τοῖς εἰρημένοις, εἰ δια-
-Z/1/280/18	γνωστικοὶ βουλόμεθα γενέσθαι νοσήματός τε καὶ μορίου  
-Z/1/281/1	πεπονθότος, ἤθους τε καὶ μεγέθους, καὶ διαφορᾶς τῆς κατ' 
-Z/1/281/2	αὐτά. ἐκ τῶν αὐτῶν δὲ τούτων ἡμῖν ὑπάρξει καὶ τὸ προ-
-Z/1/281/3	γιγνώσκειν, εἰς ὅ τι τελευτήσει τὸ νόσημα καὶ ἡ τῶν βοη-
-Z/1/281/4	θημάτων ἐπιδέξιος χρῆσις. ἡ μὲν γὰρ πρόγνωσις ἀναίτιόν 
-Z/1/281/5	τε τὸν ἰατρὸν ἀποφαίνει τῶν θανάτων, εὐπειθεῖς 
-Z/1/281/6	τε παρέχει τοὺς κάμνοντας, ἐκ πολλῶν τε προδιδάσκει 
-Z/1/281/7	τὸν καιρὸν τῶν βοηθημάτων. ἡ δὲ τῶν βοηθημάτων χρῆσις 
-Z/1/281/8	ἐπιδέξιος ὅτι μὲν αὐτὸ τὸ κυριώτατόν ἐστι τῆς τέχνης, ἐφ' 
-Z/1/281/9	ᾧ σύμπας ὁ λόγος ὥρμηται, πρόδηλον παντί. πῶς δὲ ἐκ 
-Z/1/281/10	τῶν προειρημένων περιγίγνεται, μετ' ὀλίγον εἰρήσεται. νυνὶ 
-Z/1/281/11	μὲν γὰρ ἐπιθεῖναι βούλομαι πρότερον οἷς διεξῄειν τὸ τέ-
-Z/1/281/12	λος. ἡ γὰρ τῶν νοσημάτων ἅμα τοῖς δεδεγμένοις αὐτὰ μο-
-Z/1/281/13	ρίοις διάγνωσις ἐφ' ἑνὸς μὲν ἤδη μοι παραδείγματος εἴρη-
-Z/1/281/14	ται· προσθεῖναι δὲ ἕτερόν τι παραπλήσιον οὐδὲν χεῖρον. 
-Z/1/281/15	ἡ γάρ τοι τῶν ἐκκρινομένων ἰδέα διδάσκει πολλὰ, συνῆπται 
-Z/1/281/16	δ' αὐτῇ τὸ σῶμα, ἐξ οὗ τὴν ἔκκρισιν ὁρῶμεν γιγνομένην, 
-Z/1/281/17	ὡς ἐξ ἀμφοῖν συνιόντων ἔνδειξιν μίαν γίγνεσθαι βεβαίαν. 
-Z/1/281/18	ὑμενώδους γὰρ, εἰ οὕτως ἔτυχεν, ἐκκριθέντος σώματος, ἡ μὲν  
-Z/1/282/1	ἐξ αὐτοῦ τοῦ φανέντος ἔνδειξις ἡλκῶσθαί τι τοιοῦτον ἐνδείκνυ-
-Z/1/282/2	ται μέρος, ὡς ἐπιπολῆς ὑμενώδη φύσιν ἔχειν, ἀφωρισμένον 
-Z/1/282/3	δὲ αὐτὸ δηλοῦν ἀδυνατεῖ. τὸ μέντοι τῆς ἐκκρίσεως χωρίον 
-Z/1/282/4	ἐπ' αὐτὸ τὸ πεπονθὸς ποδηγεῖ. κάτω μὲν γὰρ διαχωρῆσαν 
-Z/1/282/5	ἐντέρου δηλοῖ τὴν ἕλκωσιν, ἄνω δὲ ἐμεθὲν γαστρὸς, ἀνα-
-Z/1/282/6	βηχθὲν δὲ τῶν ὑπαλειφόντων τὰς τραχείας ἀρτηρίας ὑμέ-
-Z/1/282/7	νων, οὐρηθὲν δὲ ἤτοι κύστεως, ἢ τοῦ κατὰ τὸ αἰδοῖον 
-Z/1/282/8	πόρον. αὐτά τε οὖν ταῦτα καὶ πρὸς τούτοις ἔτι τὰ κατὰ 
-Z/1/282/9	συμπάθειάν τε καὶ πρωτοπάθειαν κάμνοντα σώματα δια-
-Z/1/282/10	κρίνειν ἀλλήλων προσήκει τῇ τε ἡγεμονίᾳ καὶ ἀκολουθίᾳ, 
-Z/1/282/11	καὶ τῷ μεγέθει τε καὶ τῇ σμικρότητι καὶ προσέτι τῇ τῶν κα-
-Z/1/282/12	κούντων ἑκάτερον αἰτίων προσόδῳ. πολλοὶ γοῦν ἐπὶ στομαχι-
-Z/1/282/13	καῖς διαθέσεσιν ἤτοι τοῦ ἐγκεφάλου εἰς συμπάθειαν ἀχθέντος 
-Z/1/282/14	ἐν μελαγχολικοῖς ἐγένοντο συμπτώμασιν, ἢ τῶν ὀφθαλμῶν 
-Z/1/282/15	ἐν τοῖς τῶν ὑποχεομένων. ἀλλ' ἐπὶ τῶν τοιούτων ἐάν τις 
-Z/1/282/16	ἀκριβῶς προσέχῃ τὸν νοῦν, εὑρήσει ταῖς ἀπεψίαις τε καὶ 
-Z/1/282/17	ταῖς τῶν περιττωμάτων ἀθροίσεσιν ἐν στόματι κοιλίας ἑπό-
-Z/1/282/18	μενα τὰ εἰρημένα παθήματα, καὶ συμπαροξυνόμενά τε τοῖς  
-Z/1/283/1	βλάπτουσι τὸ τῆς γαστρὸς στόμα, καὶ συγκαθιστάμενα 
-Z/1/283/2	τοῖς ὠφελοῦσι. ἀλλ' οὐ πρόκειταί μοι τὰ νῦν ἅπαντα τὸν 
-Z/1/283/3	ὑπὲρ τῶν πεπονθότων μερῶν λόγον διέρχεσθαι, ὥσπερ οὐδ' 
-Z/1/283/4	ἄλλο τι τῶν κατὰ τὴν τέχνην ὁλόκληρον, ἀλλ' ἐνδείξασθαι 
-Z/1/283/5	μόνον τὴν μέθοδον αὐτῆς τῆς εὑρέσεως, καὶ ὅπως τῷ τέλει 
-Z/1/283/6	τῆς τέχνης συνῆπται. καὶ ἀναγκαῖόν ἐστιν αὐτὸν καθ' ἕκα-
-Z/1/283/7	στον γυμνάσασθαι πολυειδῶς ἐν ἁπάσαις, τὰς ὑπὲρ αὐτῶν 
-Z/1/283/8	γεγραμμένας ἡμῖν ἐννοίας ταῖς πραγματείαις ἀναλεγόμενον. 
-Z/1/283/9	ὅπερ οὖν ἀναγκαῖόν ἐστιν εἰς τὰ παρόντα προσθέντες, ἀπαλ-
-Z/1/283/10	λάξομεν ἐπὶ τὰς εἰρημένας μεθόδους· κᾀνταῦθα τὸ εἶδος 
-Z/1/283/11	νόμιζε τοῦ πράγματος ὑπάρχειν· ἐπειδὰν δὲ ταῖς ὕλαις ἐμ-
-Z/1/283/12	βιβασθῇ, ὅλην τὴν οὐσίαν, ὅταν ἅπαντα διέλθω τὰ κατὰ 
-Z/1/283/13	μέρος, ὥσπερ νῦν ἐπὶ παραδειγμάτων ὀλίγων ἐποίησα, 
-Z/1/283/14	καὶ τοῦτ' ἄν σοι τὸ μέρος εἴη τῆς τέχνης ὁλοκλήρως 
-Z/1/283/15	συνεστηκός. 
-Z/1/283/16	  Ὑπόλοιπον δ' ἐστὶν ὑποδεικνύειν, ὡς καὶ 
-Z/1/283/17	εἰς τὴν ἐπιδέξιον χρῆσιν τῶν βοηθημάτων ἀναγκαῖον ἐπί-
-Z/1/283/18	στασθαι τὴν οὐσίαν ἀκριβῶς τοῦ θεραπευομένου μορίου, 
-Z/1/283/19	καὶ τὴν διάπλασιν, καὶ τὴν θέσιν. ἡ μὲν οὖν οὐσία διδάσκει  
-Z/1/284/1	τὰ πρῶτα νοσήματα τὰ κατὰ δυσκρασίαν, εἰς ὅσον ἐξέστηκε 
-Z/1/284/2	τοῦ κατὰ φύσιν, ἄχρι πόσου τε θερμαντέον ἐστὶν ἕκαστον 
-Z/1/284/3	αὐτῶν, καὶ ψυκτέον, καὶ ξηραντέον, καὶ ὑγραντέον. ἡ δὲ 
-Z/1/284/4	διάπλασις αὐτά τε τὰ καθ' ἑαυτὴν διδάσκει νοσήματα, 
-Z/1/284/5	περὶ ὧν ἔμπροσθεν εἴρηται, καὶ συνενδείκνυται τὸ μέ-
-Z/1/284/6	γεθος αὐτῶν. εἰς ὅσον γὰρ ἕκαστον ἐξέστηκε τοῦ κατὰ φύ-
-Z/1/284/7	σιν, εἰς τοσοῦτον ἥκει μέγεθος. ἅμα δὲ τῷ μεγέθει καὶ 
-Z/1/284/8	τὸ μέχρι πόσου, διὰ τῶν ἐναντίων ἐπανάγειν αὐτὸ χρὴ πρὸς τὸ 
-Z/1/284/9	κατὰ φύσιν. ἐξ αὐτοῦ λαμβάνεται. ταῦτα μὲν οὖν ἀνάλογον 
-Z/1/284/10	τοῖς κατὰ δυσκρασίαν. αἱ δὲ ἐμφράξεις τε καὶ σφηνώσεις τού-
-Z/1/284/11	του εἰσὶ γένους, ἴδιον δὲ ἐξαίρετον ἐνδείκνυται, τὸν τρόπον 
-Z/1/284/12	τῆς κενώσεως ἐκ τῶν στομάτων, καὶ διὰ τῶν σχημάτων, ἃ 
-Z/1/284/13	κέκτηται τὸ θεραπευόμενον ὄργανον. ἐπικοινωνεῖ δὲ τοῦτο 
-Z/1/284/14	τοῖς ὑπὸ τῆς θέσεως ἐνδεικνυμένοις, ὑπὲρ ὧν ἤδη λέγωμεν. 
-Z/1/284/15	ὅσα μὲν οὖν ἐν αὐτοῖς ἀνάλογόν ἐστιν εἴς τε τὴν τοῦ μεγέ-
-Z/1/284/16	θους διάγνωσιν εἴς τε τὸ ποσὸν τῆς τῶν βοηθημάτων 
-Z/1/284/17	χρήσεως, οὐδὲν ἔτι δέομαι λέγειν. ὅσα δ' ἐξαίρετα, λε-
-Z/1/284/18	κτέον ἐφεξῆς, ἐπειδὴ καὶ ἡ χρεία μεγίστη πρὸς τὰς θερα- 
-Z/1/285/1	πείας αὐτῶν ἐστι μιγνυμένων ταῖς ἀπὸ τῆς διαπλάσεως ἐν-
-Z/1/285/2	δείξεσιν. ἔσται δὲ κᾀνταῦθα ὁ λόγος ἐπὶ παραδειγμάτων 
-Z/1/285/3	ὀλίγων ὑπὲρ τοῦ γνῶναι τὴν μέθοδον. ἔμφραξίς ἐστι μὲν 
-Z/1/285/4	ἕν τι τῶν ὀργανικῶν παθῶν· ἐγγίγνεται δὲ ἐν ἥπατι μά-
-Z/1/285/5	λιστα διὰ τὴν κατασκευὴν αὐτοῦ καὶ τὴν ἐνέργειαν. αἱ 
[0057]  [006]  []  []

-Z/1/285/6	γὰρ ἀπὸ τῶν πυλῶν φλέβες εἰς ἅπαντα τοῦ σπλάγχνου τὰ 
-Z/1/285/7	σιμὰ κατασχιζόμεναι συνάπτουσι τοῖς ἐν τοῖς κυρτοῖς ἀδή-
-Z/1/285/8	λοις αἰσθήσει στόμασι. ἀναφέρεται δ' ἐκ τῆς κοιλίας τροφὴ 
-Z/1/285/9	πᾶσα πρὸς ἕνα τόπον τοῦ ἥπατος, ὃν ἀπ' αὐτοῦ τοῦδε 
-Z/1/285/10	τοῦ νῦν εἰρημένου πύλας ὀνομάζουσιν. οὔτε γὰρ εἰς τὰς 
-Z/1/285/11	πόλεις εἰσελθεῖν τις δύναται, πρὶν διελθεῖν τὰς πύλας, 
-Z/1/285/12	οὔτ' εἰς ἧπαρ ἀφικέσθαι, πρὶν ἐν τούτῳ γενέσθαι τῷ 
-Z/1/285/13	χωρίῳ. διανέμεται δ' ἐντεῦθεν εἰς τὰ σιμὰ τοῦ ἥπατος 
-Z/1/285/14	ἅπαντα, κᾄπειτα δι' ὧν εἰρήκαμεν περάτων εἰς τὸ κυρτὸν 
-Z/1/285/15	μεταλαμβάνεται. οὐδὲν οὖν θαυμαστόν ἐστι, διά τε τὴν 
-Z/1/285/16	τῶν ὁδῶν στενότητα καὶ τὸ πλῆθος τῆς διερχομένης οὐσίας 
-Z/1/285/17	ἐμφράξεσι συνεχέσιν ἁλίσκεσθαι τὸ σπλάγχνον. ἴασις οὖν  
-Z/1/286/1	αὐτῶν ἔσται, πρὶν μὲν πολλὰς γενέσθαι καὶ πυρέττειν 
-Z/1/286/2	τὸν ἄνθρωπον, ἡ τῶν λεπτυνόντων ἐδεσμάτων τε καὶ φαρ-
-Z/1/286/3	μάκων προσφορά. πολλῶν δὲ γενομένων, οὐκ αὐτὴ μόνον, 
-Z/1/286/4	ἀλλὰ καὶ ἡ κένωσίς ἐστιν, ἥντινα δι' ὧν χρὴ ποιεῖσθαι 
-Z/1/286/5	χωρίων, ἥ τε διάπλασις ἐνδείξεται τοῦ σπλάγχνου καὶ ἡ 
-Z/1/286/6	θέσις. ἐκ τούτων γοῦν ὁρμώμενοι, τὰ μὲν ἐν τοῖς σιμοῖς 
-Z/1/286/7	τοῦ ἥπατος ἐπ' ἔντερον προτρέψομεν, ὅσα δ' ἐν τοῖς κυρ-
-Z/1/286/8	τοῖς ἐστι, δι' οὔρων ἐκκενώσομεν. οὕτω δὲ καὶ ὅσα κατὰ 
-Z/1/286/9	τὸν θώρακα καὶ τὸν πνεύμονα περιέχεται, κενοῦσθαι δεό-
-Z/1/286/10	μενα, παρά τε τῆς διαπλάσεως αὐτῆς καὶ τῆς θέσεως ἐδι-
-Z/1/286/11	δάχθημεν ἐκκαθαίρειν διὰ βηχῶν. ὡσαύτως δὲ καὶ ὅσα 
-Z/1/286/12	κατὰ τὸν ἐγκέφαλον, ἐπὶ τὰς ῥῖνας ἕλκειν. οὐχ ἥκιστα δὲ 
-Z/1/286/13	καὶ ἡ τῶν φλεγμαινόντων μορίων ἴασις ἐκ θέσεώς τε καὶ 
-Z/1/286/14	διαπλάσεως λαμβάνεται. ἔστι μὲν γὰρ καὶ τούτων ὁ πρῶ-
-Z/1/286/15	τος σκοπὸς ἡ κένωσις τοῦ χυμοῦ τοῦ κατασκήψαντος εἰς τὸ 
-Z/1/286/16	φλεγμαῖνον. ὅπως δ' ἐκκενοῦν αὐτὸν χρὴ, τῶν κατεχόντων 
-Z/1/286/17	ὀργανικῶν μορίων ἡ φύσις ἐνδείκνυται. παρ' αὐτῶν γοῦν 
-Z/1/286/18	διδασκόμενοι, τὰ μὲν εἰς ἰσχίον κατασκήψαντα ῥεύματα διὰ  
-Z/1/287/1	τῶν κατ' ἰγνύα τε καὶ σφυρὰ φλεβῶν ἐκκενώσομεν, ὥσπερ γε 
-Z/1/287/2	καὶ ὅσα κατὰ τὰς μήτρας ἴσχεται. τὰ δὲ κατὰ θώρακα καὶ 
-Z/1/287/3	πνεύμονα διὰ τῆς ἔνδον κατ' ἀγκῶνα φλεβός. τὰ δὲ κατὰ 
-Z/1/287/4	κεφαλήν τε καὶ τράχηλον ἐκ τῆς ὠμιαίας. ἡ γὰρ τῶν ἐγ-
-Z/1/287/5	γυτάτων τε καὶ κοινῶν τῷ πεπονθότι μορίῳ φλεβῶν κέ-
-Z/1/287/6	νωσις ἀρίστη τε καὶ ῥᾴστη. καὶ τὸ διαφορεῖν δὲ τὸ φλεγ-
-Z/1/287/7	μαῖνόν ἐστι μὲν δήπου καὶ αὐτὸ τὴν ἐκ τοῦ νοσήματος 
-Z/1/287/8	ἔνδειξιν ἔχον. ὑπαλλάττεται δ' ἐν τῇ κατὰ μέρος τῶν 
-Z/1/287/9	βοηθημάτων χρήσει τὴν παρὰ τῆς θέσεως τοῦ πεπονθότος 
-Z/1/287/10	μορίου προσλαμβάνον ἔνδειξιν. ὅσα μὲν γὰρ ἐπιπολῆς κεῖται, 
-Z/1/287/11	τοιοῦτον ἐπ' αὐτῶν εἶναι προσήκει τὸ διαφορῆσον φάρμακον, 
-Z/1/287/12	οἷόνπερ ἐνδείκνυται τὸ τῆς φλεγμονῆς εἶδος. ὅσα δ' ἐν 
-Z/1/287/13	βάθει, τοσοῦτον δριμυτέρων δεῖται φαρμάκων, 
-Z/1/287/14	ὅσῳ τῶν ἐκτὸς ἀποκεχώρηκεν, ὥστε καὶ σικύας ἐπ' αὐτῶν 
-Z/1/287/15	ἐνίοτε χρῄζομεν, εἰ κατὰ συχνοῦ κέοιτο βάθους, ὅπερ ἐναν-
-Z/1/287/16	τιώτατόν ἐστι τοῖς ἐπιπολῆς φλεγμαίνουσιν. οὕτω δὲ καὶ 
-Z/1/287/17	εἴ που στύφοντος εἴη φαρμάκου χρεία, σκοπεῖσθαι τοῦ δεο-
-Z/1/287/18	μένου χωρίου τὴν θέσιν. εἰ μὲν γὰρ ἱκανόν ἐστιν ἐξικέσθαι  
-Z/1/288/1	πρὸς αὐτὸ τὸ στύφον, οὐδὲν κωλύει παραλαμβάνειν. εἰ 
-Z/1/288/2	δ' οὐχ ἱκανὸν, ἐπισκοπεῖσθαι, μή ποτε ἄρα τὴν ἐκ τῶν 
-Z/1/288/3	προκειμένων ὑγρότητα συνελάσωμεν εἰς τὸ πεπονθὸς, ὥστε 
-Z/1/288/4	ἤτοι τὴν ποδηγοῦσαν τῷ στύφοντι φαρμάκῳ μικτέον ἐστὶ 
-Z/1/288/5	δύναμιν, ἢ οὐ χρηστέον αὐτῷ. μέγιστον οὖν οἶδα βλάπτον-
-Z/1/288/6	τας, ὅσοι τοῖς ἐκ πνεύμονος ἀναβήττουσιν αἷμα περιτι-
-Z/1/288/7	θέασιν ἐκ κύκλῳ καθ' ὅλον τὸν θώρακα φάρμακα στύ-
-Z/1/288/8	φοντα. πρὸς γὰρ τῷ μὴ διϊκνεῖσθαι τὴν δύναμιν αὐτῶν 
-Z/1/288/9	εἰς τὸν πνεύμονα συνελαύνουσι καὶ τὸ κατὰ τὸν θώρακα 
-Z/1/288/10	αἷμα πρὸς τὸ σπλάγχνον. ἀρκεῖν ἡγοῦμαι καὶ περὶ τού-
-Z/1/288/11	των εἴς γε τὴν ἐνεστῶσαν, πραγματείαν τὰ εἰρημένα. 
-Z/1/288/12	τοσοῦτον οὖν εἰπὼν ἔτι περὶ αὐτῶν ἀπαλλάξομαι, ὡς ἡ 
-Z/1/288/13	μὲν μέθοδος αὕτη τὸ εἶδος μόνον ἐστὶ τῆς πραγμα-
-Z/1/288/14	τείας· ἡ δὲ καθ' ἕκαστον μέρος τοῦ σώματος ἐπιστήμη 
-Z/1/288/15	τε καὶ διέξοδος, ἡ οἷον οὐσία σύμπασα, ἣν ἐν ταῖς ἄλλαις 
-Z/1/288/16	πραγματείαις διεξήλθομεν.  
-Z/1/289/1	  Περὶ προγνώσεως τοίνυν ἐφεξῆς λέξομεν, 
-Z/1/289/2	ἐπειδὴ χρήσιμος ἡμῖν εἰς ἄλλα τέ τινα, καὶ οὐχ ἥκιστα 
-Z/1/289/3	πρὸς τὴν θεραπείαν ἐφάνη. τῷ μὲν οὖν πρῶτον βουλο-
-Z/1/289/4	μένῳ συστήσασθαι τέχνην προγνωστικὴν ἀναγκαῖόν ἐστι 
-Z/1/289/5	προεπισκέψασθαι, πότερον, ὥσπερ ἑκάστου ζώου φύσις ἴδιον 
-Z/1/289/6	ἔχει χρόνον ζωῆς, οὕτω καὶ τῶν νοσημάτων ἕκαστον, ὡς 
-Z/1/289/7	ἀδύνατον εἶναι τέσσαρσιν ἡμέραις λυθῆναι νόσον, ἧς ἡ 
-Z/1/289/8	φυσικὴ προθεσμία δυοῖν ἐστι μηνῶν, ἢ πᾶν νόσημα καὶ 
-Z/1/289/9	χρονίσαι δυνατόν ἐστι, καὶ λυθῆναι τάχιστα. νυνὶ μέντοι 
-Z/1/289/10	διὰ τὸ πολλοὺς ἤδη γεγονέναι προγνωστικοὺς τῶν ἐσομένων 
-Z/1/289/11	ἰατροὺς, οὐκέτ' οὐδὲ τοῖς ἰδιώταις ζητεῖται, πότερον ἐγχω-
-Z/1/289/12	ρεῖ γενέσθαι τινὰ τοῦ μέλλοντος ἀποβήσεσθαι προγνωστι-
-Z/1/289/13	κὸν, ἢ ἀδύνατόν ἐστι, ἀλλ' ἑξῆς ἅπαντες ὥσπερ δυνατοῦ 
-Z/1/289/14	τε τοῦ πράγματος ἔχουσι, πυνθάνονταί τε τὸν ἰατρὸν, ἐν 
-Z/1/289/15	ᾗτινι προθεσμίᾳ λυθήσεται τὸ νόσημα. πρὸς μέντοι τὴν 
-Z/1/289/16	ἐνεστῶσαν πραγματείαν οὐδὲν ἂν εἴη χεῖρον ὑποθέσθαι νῦν 
-Z/1/289/17	πρῶτον ἡμᾶς συνίστασθαι τέχνην προγνωστικὴν, καὶ γὰρ 
-Z/1/289/18	τἄλλα πάντα κατὰ τὸν λόγον οὕτω διήλθομεν. ἓν μὲν  
-Z/1/290/1	δὴ καὶ πρῶτον ἀναγκαῖον, εἴπερ εἴη τις πρόγνωσις, εἶναί 
-Z/1/290/2	τινα βεβαίως ἐσόμενα κατὰ τὸν μέλλοντα χρόνον. ἑξῆς δὲ 
-Z/1/290/3	σκεπτέον, ὅπως ἄν τις εὕροι, τίνα τε καὶ πόσα τὰ τοιαῦτά 
-Z/1/290/4	ἐστιν. οὐ γὰρ πάντα γε τὰ γενησόμενα περὶ τὸν κάμνον-
-Z/1/290/5	τα τὴν γένεσιν ἀναγκαίαν ἔχει. θόρυβος οὖν ἐκ γειτόνων 
-Z/1/290/6	διὰ νυκτὸς, καὶ κύνες ὑλακτοῦντες, ἢ ἀγγελίαι τινὲς ἀηδεῖς 
-Z/1/290/7	ἀγρύπνους ἐργάζονται τοὺς νοσοῦντας, ὧν οὐδὲν οὔτ' ἀναγ-
-Z/1/290/8	καίαν ἔχει τὴν γένεσιν, οὔτε βεβαίαν τὴν πρόγνωσιν. ἆρ' 
-Z/1/290/9	οὖν ὅσα κατὰ τὸν τοῦ νοσήματος ἀποτελεῖται λόγον, ὡρισμέ-
-Z/1/290/10	νην τε τὴν γένεσιν ἔχει καὶ βεβαίαν τὴν πρόγνωσιν, ἢ οὐδὲ 
-Z/1/290/11	ταῦτα σύμπαντα; δύναται γὰρ ἐξαίφνης ἐπιῤῥυῆναί τι πε-
-Z/1/290/12	ριττὸν ὑγρὸν ἔνδον τοῦ σώματος, ἁλλόμενον ἐπί τι μόριον 
-Z/1/290/13	ἀναγκαῖον εἰς τὴν ζωὴν, ὥσπερ αὖ πάλιν ἕτερον ἐκ μέρους 
-Z/1/290/14	κυρίου μεταστῆναι εἰς ἄκυρον. ἀκολουθήσει δ' ἐξ ἀνάγκης 
-Z/1/290/15	τῷ μὲν εἰς τὸ κύριον ἐνεχθέντι μέρος ἔσχατος κίνδυνος, τῷ 
-Z/1/290/16	μεταστάντι δ' ἐξαιφνίδιός τε καὶ ἀπροσδόκητος ἡ τοῦ κάμνον-
-Z/1/290/17	τος σωτηρία. τῶν μὲν δὴ τοιούτων καταστάσεων  
-Z/1/291/1	αὐτὸ τοῦτο μόνον ἐστὶ προγνῶναι τὸ βέβαιόν τε καὶ σφα-
-Z/1/291/2	λερόν· οὐ μὴν ἐς ὅ, τι τελευτήσει, δυνατὸν ἀκριβῶς ἐξευ-
-Z/1/291/3	ρεῖν. ἐφ' ὧν δὲ οὐκ ἔτι διαῤῥεῖ τὰ περιττώματα, κατα-
-Z/1/291/4	σκήψαντα δὲ εἴς τινα τόπον, ἐκεῖνον κατείληφεν, ἐπὶ τού-
-Z/1/291/5	των ἐγχωρεῖ προγνῶναι τὸ μέλλον εἰδόσιν ἡμῖν, ὅτι τε 
-Z/1/291/6	δυνάμεις εἰσὶ τῆς φύσεως οὐκ ὀλίγαι, καθ' ἃς διοικεῖται τὸ 
-Z/1/291/7	ζῶον, ὁποία τέ τις αὐτῶν ἡ διαφορά. καὶ μέν γε καὶ ὅσα 
-Z/1/291/8	καθ' ὅλον τὸ ζῶον ἐμφέρεται τῷ αἵματι περιττὰ, χωρὶς 
-Z/1/291/9	πλήθους ἀμέτρου, καὶ ταῦτα προθεσμίαν ἕξει πέψεως ἰδίαν 
-Z/1/291/10	ἕκαστα, ἐὰν μόνον ἑκάστου περιττώματος εὕρωμεν τὴν φύ-
-Z/1/291/11	σιν. οὕτω γὰρ ἐγχωρήσει τι καὶ περὶ τῆς πέψεως αὐτοῦ 
-Z/1/291/12	στοχάσασθαι τεχνικῶς, ἁπάντων γε δηλονότι τῶν περὶ τὸν 
-Z/1/291/13	κάμνοντα πραττομένων ὀρθῶς. ὅσα γὰρ ἁμαρτάνεται πρός 
-Z/1/291/14	τινος, ἢ τοῦ βραδύναι τὴν λύσιν τοῦ νοσήματος, ἢ τοῦ 
-Z/1/291/15	φθάσαι τὸν θάνατον αἴτια καθίσταται, καὶ χρὴ μεμνῆσθαι 
-Z/1/291/16	τοῦδε παρ' ὅλον τὸν λόγον, εἴπερ τινὸς ἄλλου. μόναι γὰρ 
-Z/1/291/17	αἱ προγνώσεις ἀποβήσονται τοῦ ἀρίστου ἰατροῦ, θεραπεύοντος  
-Z/1/292/1	μὲν αὐτοῦ ὀρθῶς, τοῦ κάμνοντος δὲ μηδὲν ἁμαρτάνοντος. 
-Z/1/292/2	τὸ δ' οἴεσθαι τοιαύτην εἶναι τοῖς ἰατροῖς τὴν πρόγνωσιν, 
-Z/1/292/3	οἵαν οἱ μάντεις ἐπαγγέλλονται, γελοῖον. ἐκεῖνοι μὲν γάρ 
-Z/1/292/4	φασιν ἐνναταῖον, εἰ οὕτως ἔτυχε, σωθήσεσθαι τὸν ἄνθρω-
-Z/1/292/5	πον, οὐκ ἔτι προστιθέντες, ἁπάντων ὀρθῶς γιγνομένων. οἱ 
-Z/1/292/6	μὲν γὰρ ἅπαντα τὰ τοῖς κάμνουσιν αἰσίως τε καὶ ἀπαισίως 
-Z/1/292/7	ἐπιγενησόμενα προμαντεύονται. ὁ δὲ ἰατρὸς οὐχ οὕτως 
[0057]  [006]  []  []

-Z/1/292/8	προερεῖ τὸ μέλλον, ἀλλ' οἶδεν, εἰ πάντα γίγνοιτο δεόντως, 
-Z/1/292/9	ἑβδομαῖον, εἰ οὕτως ἔτυχε, λυθήσεσθαι τὸ νόσημα· προσ-
-Z/1/292/10	γενομένου δέ τινος ἁμαρτήματος, εἰ μὲν μικρὸν εἴη τοῦτο, 
-Z/1/292/11	δύνασθαι μεταπεσεῖν τὴν λύσιν ἐκ τῆς ἑβδόμης εἰς τὴν ἐν-
-Z/1/292/12	νάτην· εἰ δὲ μεῖζον, εἰς τὴν ἑνδεκάτην· εἰ δὲ πολὺ μεῖ-
-Z/1/292/13	ζον, εἰς τὴν τεσσαρεσκαιδεκάτην· εἰ δὲ πάνυ σφόδρα 
-Z/1/292/14	μέγα, κίνδυνον ἀκολουθήσειν ἀντὶ σωτηρίας ἀσφαλοῦς. 
-Z/1/292/15	προσέχει γὰρ ὁ ἰατρὸς ἀεὶ τοῖς δυσὶ τούτοις ὥσπερ ἀντιπά-
-Z/1/292/16	λοις, τῷ τε νοσήματι καὶ τῇ φύσει. καὶ πρῶτον μὲν τοῦ 
-Z/1/292/17	σωθήσεσθαι τὸν ἄνθρωπον ἢ ἀπολεῖσθαι τὴν πρόγνωσιν 
-Z/1/292/18	ἐκ τοῦ διαγνῶναι τὸ ἰσχυρότερον· ἔπειτα δὲ καὶ τῆς προ- 
-Z/1/293/1	θεσμίας ἐκ τοῦ πόσῳ θάτερον ἰσχυρότερόν ἐστι, ποιεῖται. 
-Z/1/293/2	καὶ οὐ χρὴ θαυμάζειν, εἰ κατασκεψάμενος ἑκατέρου τὴν ῥώ-
-Z/1/293/3	μην, ἐξευρήσει τὸ νικῆσον. ὁρῶμεν γὰρ οὐκ ὀλίγους τῶν 
-Z/1/293/4	γυμναστικῶν ἐκ τῶν πρώτων κινήσεων, ἃς κινοῦνται πρὸς 
-Z/1/293/5	ἀλλήλους οἱ παλαισταὶ, προλέγοντας τὸν νικήσοντα πολ-
-Z/1/293/6	λάκις γε καὶ πρὸ τῆς νίκης, καὶ ὅτι ταχέως ὑποχείριον 
-Z/1/293/7	ἕξει τὸν ἀνταγωνιστήν. πράττουσι δὲ τοῦτο, ὅταν ὁρῶσιν 
-Z/1/293/8	ἀξιολόγῳ τινὶ τὸν ἕτερον ἰσχυρότερον ὄντα θατέρου. προ-
-Z/1/293/9	γνώσεται μὲν οὖν ὁ ἰατρὸς ὑγείαν τε καὶ θάνατον οὐκ ἐξ 
-Z/1/293/10	ἄλλων ἀσκημάτων, ἢ τοῦ γνωρίζειν ἀκριβῶς τὴν ἰσχὺν τοῦ 
-Z/1/293/11	νοσήματος καὶ τῆς φύσεως. ἐκ δὲ τῶν αὐτῶν καὶ τὴν ἑκατέ-
-Z/1/293/12	ρου προθεσμίαν εὑρήσει. ταχεῖα γὰρ ἔσται ἡ λύσις τοῦ νοσή-
-Z/1/293/13	ματος, ὅταν ἡ δύναμις εὐρωστῇ, θάνατος δὲ διαταχέων, 
-Z/1/293/14	ἢν αὐτὴ μὲν ἀσθενὴς ᾖ, ἰσχυρότερον δὲ τὸ νόσημα. τὸ 
-Z/1/293/15	δὲ τῆς ὑπεροχῆς μέγεθος ἐνδείκνυται τῆς προθεσμίας τὸν 
-Z/1/293/16	χρόνον. ἀπὸ τούτων μὲν τῶν σκοπῶν ὁ ἰατρός ἐστι προ-
-Z/1/293/17	γνωστικός. ἐξ οἵων δὲ διασκεμμάτων αὐτῷ περίεστι διαγι-
-Z/1/293/18	νώσκειν τοὺς σκοποὺς, εἴρηται μὲν ἐν τοῖς περὶ κρίσεων ἐπὶ  
-Z/1/294/1	πλέον, ἐρήσεται δὲ καὶ νῦν ἡ καθόλου μέθοδος, ὥσπερ 
-Z/1/294/2	τῶν ἄλλων ἁπάντων, οὕτω καὶ τοῦδε. ἰσχὺν μὲν τῆς φύσεως 
-Z/1/294/3	ἐκ τῶν οἰκείων ἐνεργειῶν γνωρίσεις, καὶ μάλιστα τῶν κατὰ 
-Z/1/294/4	τοὺς σφυγμοὺς, ἐπειδὴ τῆς ζωτικῆς οὗτοι δυνάμεως ἔργον 
-Z/1/294/5	εἰσί· τὸ δὲ μέγεθος τοῦ νοσήματος ἐκ τῶν οἰκείων συμ-
-Z/1/294/6	πτωμάτων· τὸ δ', ὅσῳ θάτερον ὑπερέχει θατέρου, ταῖς 
-Z/1/294/7	ἀπεψίαις καὶ πέψεσιν, αὐτὰς δὲ ταύτας ἐκ τῶν ἰδίων 
-Z/1/294/8	περιττωμάτων· τὰς μὲν ἐν τῇ γαστρὶ διὰ τῶν ὑπιόντων 
-Z/1/294/9	κάτω, τὰς δ' ἐν τοῖς ἀγγείοις διὰ τῶν οὔρων, τὰς δ' ἐν 
-Z/1/294/10	ὅλῳ τῷ σώματι διὰ τῶν ἱδρώτων. οὕτω δὲ καὶ τὰς ἄλλας 
-Z/1/294/11	ἁπάσας, ὅσαι κατά τι μέρος ἓν ἢ πλείω συνίστανται. τὰς 
-Z/1/294/12	μὲν κατὰ θώρακα καὶ πνεύμονα διὰ τῶν ἀναβηττο-
-Z/1/294/13	μένων. ὅσαι δὲ κατὰ κύστιν ἢ νεφροὺς, διὰ τῶν τοῖς οὔροις 
-Z/1/294/14	ἐμφερομένων. ἥπατος δὲ σιμὰ καὶ μεσεντέριον ὅπως ἔχει 
-Z/1/294/15	δυνάμεως, ἐκ τῶν ὑπιόντων κάτω, καὶ τῶν ἐμουμένων τὰ 
-Z/1/294/16	κατὰ τὴν ἄνω γαστέρα καὶ τὸν στόμαχον. ὅσα δὲ δι' 
-Z/1/294/17	ὑπερώας ἐκκρίνεται, ἢ διὰ ῥινῶν καὶ δι' ὤτων, ἐγκέφαλον,  
-Z/1/295/1	ὅπως ἔχει ῥώμης, δηλώσει. κοινὸν δ' ἐπὶ πάντων, ὡς οὐχ 
-Z/1/295/2	οἷόν τε διαλυθῆναι τὸ νόσημα, πρὶν ἐν τοῖς ἀπιοῦσι πε-
-Z/1/295/3	ριττώμασιν ὀφθῆναι πέψεως γνωρίσματα. οὕτω κᾂν ὦτα 
-Z/1/295/4	κακῶς ἔχῃ, κᾂν ὀφθαλμοὶ, κᾂν φάρυγξ, κᾂν μόριόν τι ἑλ-
-Z/1/295/5	κωθὲν ᾖ, ἢ συλλήβδην εἰπεῖν ἅπαντες πεπασμοὶ ταχυτῆτα 
-Z/1/295/6	κρίσεως καὶ ἀσφάλειαν ὑγιεινὴν σημαίνουσιν. ὠμὰ δὲ καὶ 
-Z/1/295/7	ἄπεπτα, καὶ εἰς κακὰς ἀποστασίας ἐκτρεπόμενα, ἀκρισίας, 
-Z/1/295/8	ἢ πόνους, ἢ χρόνους, ἢ θανάτους, ἢ τῶν αὐτῶν ὑποστρο-
-Z/1/295/9	φάς. ταῦτα περὶ προγνώσεως ἀρκεῖ πρὸς τὸ παρόν. ὁ γάρ 
-Z/1/295/10	τοι πᾶς ὑπὲρ αὐτῶν λόγος ἐν ταῖς οἰκείαις πραγματείαις γε-
-Z/1/295/11	γένηται κατὰ μέρος μεγίσταις οὔσαις, καὶ σχεδὸν ἅπαντα τὰ 
-Z/1/295/12	θεωρήματα περιειληφυίαις, τά τε περὶ τῶν σφυγμῶν καὶ 
-Z/1/295/13	κρίσεων καὶ κρισίμων ἡμερῶν. ἐξ ὧν γάρ τις προγινώσκει 
-Z/1/295/14	μάλιστα, διὰ τῶν τριῶν τούτων δεδήλωται. δοκῶ τέλος 
-Z/1/295/15	ἔχειν τὴν θεραπευτικὴν ἅπασαν μέθοδον. 
-Z/1/295/16	  Ἐπειδὴ καὶ τοὺς ἀπαλλαγέντας νοσημάτων 
-Z/1/295/17	εἰς εὐρωστίαν ὑγιεινὴν ἄγεσθαι προσήκει, καὶ τοὺς ὑποσυ- 
-Z/1/296/1	ρομένους εἰς τὰ νοσήματα προφυλάττεσθαι τὰς νόσους, ἔτι 
-Z/1/296/2	τε τοὺς ἀμέμπτως ὑγιαίνοντας ἐν τούτῳ φυλάττεσθαι, καὶ 
-Z/1/296/3	τρία ταῦτα ὑπόλοιπα μέρη τῆς τέχνης ἐστὶ, διὰ βραχυτάτων 
-Z/1/296/4	εἰπεῖν τι καὶ περὶ τῆς τούτων συστάσεως. ἐπεὶ τοίνυν 
-Z/1/296/5	εἴρηται καὶ πρόσθεν, ὡς ἔστι τρία τὰ σύμπαντα γένη 
-Z/1/296/6	τῶν παρὰ φύσιν, αἰτίαι τε, καὶ διαθέσεις, καὶ συμπτώ-
-Z/1/296/7	ματα, τὸ προφυλακτικὸν κᾂν εἴη μέρος τῆς τέχνης, ὃ δὴ 
-Z/1/296/8	καὶ καλοῦσιν ἰδίως προφυλακτικὸν ἐν τῷ πρώτῳ γένει 
-Z/1/296/9	συνιστάμενον. ὅταν γὰρ ἤτοι πλῆθός τι χυμῶν, ἢ φαυλό-
-Z/1/296/10	της, ἢ ἔμφραξις, ἢ φθαρτικὴ δύναμις ἐγγίνηται τῷ σώματι, 
-Z/1/296/11	κίνδυνός ἐστιν ὅσον οὔπω νοσῆσαι τὸν ἄνθρωπον, ποτὲ δὲ 
-Z/1/296/12	καὶ ἐσχάτως κινδυνεῦσαι. δυσδιάγνωστοι δὲ τοιαῦται αἰτίαι 
-Z/1/296/13	ἅτε οὐ λυποῦσαι τὸν ἄνθρωπον. ὥσπερ γε ἀμέλει καὶ ὁ 
-Z/1/296/14	τοῦ λυττῶντος κυνὸς ἰὸς, οὗ σημεῖον ἴδιον οὐδέν ἐστιν ἐν 
-Z/1/296/15	τῷ σώματι περιεχόμενον, πρὶν ἐγγὺς ἥκειν λύττης τὸν 
-Z/1/296/16	δηχθέντα. καὶ δὴ καὶ πυνθάνεσθαι τῶν τοιούτων αἰτιῶν 
-Z/1/296/17	ἀναγκαῖόν ἐστιν τὸν ἰατρὸν αὐτῶν τῶν πασχόντων ὑπὲρ τῶν  
-Z/1/297/1	συμπεσόντων αὐτοῖς ἑκάστου. ὅταν μέντοι πλῆθος ἢ κα-
-Z/1/297/2	κοχυμία ὑποτρέφηται, ἢ τὸν ὄγκον τοῦ σώματος, ἢ ἐμφράτ-
-Z/1/297/3	τηταί τι σπλάγχνον, ἔνεστι γνωρίζειν αὐτὰ διά τινων συμ-
-Z/1/297/4	πτωμάτων, ἃ μέσα πώς ἐστι τῶν τε τοῖς ὑγιαίνουσι ὑπαρ-
-Z/1/297/5	χόντων καὶ τῶν τοῖς νοσοῦσι συμβαινόντων. τὰ μὲν γὰρ 
-Z/1/297/6	τοῖς ὑγιαίνουσιν ὑπάρχοντα κατὰ φύσιν ἅπαντά ἐστι καὶ 
-Z/1/297/7	ἄμεμπτα· τὰ δὲ τοῖς νοσοῦσι συμβαίνοντα παρὰ φύσιν τε 
-Z/1/297/8	καὶ μεμπτά· τὰ δὲ μεταξὺ τούτων ἐκ μὲν τοῦ γένους ἐστὶ 
-Z/1/297/9	τῶν ταῖς νόσοις συμβαινόντων, οὕτω δὲ σμικρὰ τοῖς μεγέ-
-Z/1/297/10	θεσι καὶ ἀσθενῆ ταῖς δυνάμεσι, ὡς μηδέπω κωλύεσθαι 
-Z/1/297/11	πρὸς αὐτῶν τὰς συνήθεις ἑκάστῳ πράξεις. εἴτε γὰρ ὀδύνη 
-Z/1/297/12	κεφαλῆς ἢ ἄλλου τινὸς εἴη μέρους οὕτω σμικρά τις, 
-Z/1/297/13	ὡς μήπω τὸν ἄνθρωπον ἀναγκάζεσθαι κλινήρη γε-
-Z/1/297/14	νέσθαι, ἀλλὰ καὶ εἴτε βάρος, ἤτοι καθ' ὑποχόνδριον, ἢ 
-Z/1/297/15	κεφαλὴν, ἢ ἄλλο τι μέρος, ἢ σπλάγχνον, οὐδὲ τοῦθ' ἱκα-
-Z/1/297/16	νὸν ἀποστῆσαι τῶν συνήθων. ἔτι δὲ δὴ μᾶλλον ὄγκος τοῦ 
-Z/1/297/17	σώματος, ἢ ἰσχνότης, ἢ ἄχροια, καὶ ὁ πρὸς τὰς κινήσεις 
-Z/1/297/18	ὄκνος, ἢ ὑπνώδης διάθεσις, ἢ ἀγρυπνία τῶν κατὰ τὰς τοῦ  
-Z/1/298/1	βίου πράξεις ἐνεργειῶν ἀπάγειν οὐχ ἱκανὰ, καὶ πολὺ δὴ 
-Z/1/298/2	μᾶλλον ἀνορεξία τις, ἢ ὄρεξις ἐπιτεταμένη σιτίων· ἄμφω 
-Z/1/298/3	γὰρ γίγνεται τοῦ σώματος οὐκ ἀκριβῶς ὑγιαίνοντος, ὥσπερ 
-Z/1/298/4	γε καὶ ἀδίψους παρὰ λόγον, ἢ διψώδεις, ἢ δακνομένους τὸν 
-Z/1/298/5	στόμαχον, ἢ τὴν κοιλίαν, ἢ κοπώδεις ἑαυτοὺς αἰσθάνεσθαι. 
-Z/1/298/6	τοιοῦτος γάρ τις ὁ τύπος ἐστὶ τῶν συμβαινόντων τοῖς ὑπο-
-Z/1/298/7	φερομένοις εἰς νόσον. ἡ δ' ἐπανόρθωσις τῶν ἐργαζομένων 
-Z/1/298/8	αὐτὰ διαθέσεων, συνελόντι μὲν εἰπεῖν, διὰ τῶν ἐναν-
-Z/1/298/9	τίων, ὡς ἔμπροσθεν δέδεικται. κατὰ μέρος δ' ἐπιόντι, τὸ 
-Z/1/298/10	μὲν περιττὸν ἅπαν ἐκκενοῦν προσήκει, διορισάμενον ὅπως 
-Z/1/298/11	ἐστὶ περιττὸν, εἴτε ὡς ποσὸν, εἴτε ὡς ποιὸν, εἴτε ὡς ἄμφω. 
-Z/1/298/12	τὸ δ' ἐπανελθεῖν δυνάμενον εἰς τὸ κατὰ φύσιν, ἀλλοιοῦν 
-Z/1/298/13	διὰ τῶν ἐναντίων, τὸ μὲν παχὺ καὶ γλίσχρον λεπτύ-
-Z/1/298/14	νοντα, τὸ δὲ λεπτὸν παχύνοντα, κοινῇ δ' ἄμφω πέτ-
-Z/1/298/15	τοντα, τὰς δ' ἐμφράξεις διαῤῥίπτοντα, τὰ δ' ὅλῳ τῷ 
-Z/1/298/16	γένει παρὰ φύσιν, οἷά τε τὰ δηλητήρια καὶ οἱ ἰοὶ τῶν 
-Z/1/298/17	ἰοβόλων ζώων, ἀλλοιοῦντα καὶ κενοῦντα, τὰς μὲν ἀλλοιώ- 
-Z/1/299/1	σεις διὰ τῶν ἐναντίων, ἤτοι καθ' ὅλην τὴν οὐσίαν, ἢ 
-Z/1/299/2	κατὰ ποιότητα μίαν, ἢ δύο ποιούμενον, ἐκκενοῦντα δὲ διὰ 
-Z/1/299/3	τῶν ἑλκτικῶν δυνάμεων. δι' ὧν δ' ἄν τις ταῦτα ποιήσειε 
-Z/1/299/4	βοηθημάτων, ἐξ αὐτῶν τῶν διαθέσεων ληπτέον. εἰ μὲν 
-Z/1/299/5	γὰρ πάντες ὁμοίως αὐξηθεῖεν χυμοὶ, διὰ φλεβοτομίας μὲν 
-Z/1/299/6	ἡ κυριωτάτη καὶ μεγίστη κένωσις, ἑξῆς δὲ διὰ τρίψεων 
-Z/1/299/7	καὶ γυμνασίων, καὶ λουτρῶν, καὶ ἀσιτίας. οὕτω δὲ χρὴ 
-Z/1/299/8	κενοῦν, καὶ εἰ τὸ αἷμα πλεονάσει μόνον. εἰ δ' ὁ τῆς ξαν-
[0057]  [006]  []  []

-Z/1/299/9	θῆς ἢ μελαίνης χολῆς χυμὸς, ἤ τις ὑδατώδης ὀῤῥὸς χυμοῦ, 
-Z/1/299/10	διὰ κενώσεως μὲν, ἀλλ' οὐχ ὁμοίως. τὰ μὲν γὰρ ἐν ταῖς 
-Z/1/299/11	πρώταις φλεψὶ περιττώματα τοῖς ὑπηλάταις ἐκκαθαίρειν· 
-Z/1/299/12	τὰ δ' ἐν ταῖς ἄλλαις, δι' οὔρων μὲν τὰ ὑδατώδη καὶ λεπτὰ, 
-Z/1/299/13	διὰ καθάρσεως δὲ τὰ χολώδη. ἐγχωρεῖ δὲ καὶ τὰ λεπτὰ 
-Z/1/299/14	τοῖς ὑπηλάταις ἐκκενοῦν. τὰ δὲ καθ' ὅλην τὴν ἕξιν, ὅσα 
-Z/1/299/15	μὲν λεπτὰ, δι' ἱδρώτων τε καὶ φαρμάκων, ὁπόσα τῷ δέρματι 
-Z/1/299/16	προσφερόμενα ξηραίνειν πέφυκε. ὅσα δὲ χολώδη, καθάρσει  
-Z/1/300/1	μὲν πρῶτον, ἑξῆς δὲ τῇ διὰ τοῦ δέρματος κενώσει. εἰ δ' 
-Z/1/300/2	ὁ τοῦ φλέγματος πλεονάζοι χυμὸς, εἰ μὲν ἁλμυρὸν εἴη, κα-
-Z/1/300/3	θαίρειν, ὀξὺ δὲ γενόμενον ἀλλοιοῦν πειρᾶσθαι συντε-
-Z/1/300/4	λοῦντα τῇ φύσει πρὸς τὴν πέψιν αὐτοῦ. πολὺ δὲ δὴ μᾶλ-
-Z/1/300/5	λον ἔτι τὸ γλυκὺ πέττεται ῥᾳδίως. ἄγει δ' εἰς πέψιν 
-Z/1/300/6	ἡσυχία τε καὶ θάλψις μετρία, καὶ σιτίων εὐχύμων ὀλί-
-Z/1/300/7	γων ἐδωδὴ, καὶ οἴνου πόσις θερμαίνοντος ὀλίγον. τὴν δὲ 
-Z/1/300/8	θάλψιν μετρίαν ποιεῖ ἡ εὔκρατος τρίψις, καὶ αἱ τῶν θερ-
-Z/1/300/9	μῶν ὑδάτων σύμμετροι χρήσεις, ἐδέσματά τε καὶ φάρμακα 
-Z/1/300/10	τὰ μετρίως θερμαίνοντα. διαῤῥίπτει δὲ τὰς ἐμφράξεις, ὅσα 
-Z/1/300/11	λεπτύνειν πέφυκεν ἐδέσματά τε καὶ πόματα καὶ φάρμακα. 
-Z/1/300/12	τὰς δ' ὕλας τούτων ὅπως εὑρίσκειν τε καὶ κρίνειν προσή-
-Z/1/300/13	κει, διὰ μιᾶς ἐξηγησάμεθα πραγματείας, ἣν περὶ τῆς τῶν 
-Z/1/300/14	ἁπλῶν φαρμάκων δυνάμεως ἐπιγράφομεν. εἴρηται δὲ κᾀν 
-Z/1/300/15	τῷ περὶ τῆς λεπτυνούσης διαίτης γράμματι. 
-Z/1/300/16	  Καιρὸς οὖν ἤδη μετιέναι τῷ λόγῳ πρὸς  
-Z/1/301/1	τοὺς ἐκ τῶν νοσημάτων ἀναλαμβάνοντας, ἐφ' ὧν οὔτ' αἴτιον 
-Z/1/301/2	οὐδέν ἐστι παρὰ φύσιν, οὔτε διάθεσις ἰσχνότης 
-Z/1/301/3	δὲ μόνη μετὰ δυνάμεως ἀσθενοῦς. διὰ ταῦτά τοι καὶ ἡ 
-Z/1/301/4	εἰς τὴν κατὰ φύσιν ἀγωγὴ τῶν οὕτω διακειμένων ἀνά-
-Z/1/301/5	θρεψίς τε καὶ ῥῶσίς ἐστιν ἐκ κινήσεών τε καὶ τροφῶν 
-Z/1/301/6	συμμέτρων γιγνομένη. τὰς δ' ὕλας κᾀνταῦθα, δι' ὧν αἱ 
-Z/1/301/7	κινήσεις τε καὶ θρέψεις ἔσονται, διὰ τῆς ὑγιεινῆς ἐδήλωσα 
-Z/1/301/8	πραγματείας. ἀλλ' ὑπὲρ τοῦ μηδὲν λείπειν τῷ παρόντι 
-Z/1/301/9	λόγῳ, λεχθήσεται καὶ νῦν ἡ μέθοδος ἁπάσης τῆς ὑγιει-
-Z/1/301/10	νῆς πραγματείας, οὐ μόνον τῆς ἀναληπτικῆς λεγομένης. 
-Z/1/301/11	καὶ πρῶτόν γε, ὁποῖον τὸ γένος αὐτῶν ἐστι, ἆρά γε τῶν 
-Z/1/301/12	παρόντων φυλακτικὸν, ἢ τούτῳ μόνῳ διαφέρει τοῦ θερα-
-Z/1/301/13	πευτικοῦ, τῷ κατὰ μικρὰ ποιεῖσθαι τὴν ἐπανόρθωσιν; οὐ 
-Z/1/301/14	γὰρ δὴ διαφυλάττοντί γε τῷ σώματι τὴν ἔμπροσθεν ἕξιν 
-Z/1/301/15	ἐπιστατούσης ἐδέησε τέχνης. ἀλλ' αὐτὸ τοῦτ' ἔστι αἰτία 
-Z/1/301/16	τοῦ δεῖσθαι τῆς προνοησομένης ἐπιστήμης, ὅτι δια- 
-Z/1/302/1	φθείρεταί τε καὶ οὐ διαμένει τοιοῦτον, οἷον ἔμπροσθεν ἦν. 
-Z/1/302/2	εἰ μὲν δὴ τοῦτο μόνον αὐτῷ τὸ κενοῦσθαί τε καὶ δια-
-Z/1/302/3	φορεῖσθαι συμπίπτοι, τροφὴ καὶ ποτὸν ἀναπληρώσουσι τὸ 
-Z/1/302/4	λεῖπον. εἰ δ' ἤτοι ὑποθρέψειε πλῆθος χυμῶν, ἢ περιτ-
-Z/1/302/5	τώματα μοχθηρὰ, γυμνασίων αὐτῷ δεήσει σκοπὸν ἐχόντων 
-Z/1/302/6	καὶ ἐκκενοῦν μὲν, καὶ καθαίρειν τὸν χυμὸν, καὶ πέπτειν 
-Z/1/302/7	τὰ περιττώματα, πρὸς τῷ καὶ διαφυλάττεσθαι τὰς αἰτίας 
-Z/1/302/8	ἁπάσας, ὅσαι τὴν ὑγείαν αὐτὴν διαφθεῖραι δυνήσονται, 
-Z/1/302/9	ψύξιν, ἔγκαυσιν, κόπον, ἀπεψίαν, μέθην, ἀγρυπνίαν, 
-Z/1/302/10	λύπας, ὀργὰς, θυμὸν, ὅσα τ' ἄλλα τοιαῦτα, οὐ γὰρ ἔτι 
-Z/1/302/11	δεῖ καθ' ἕκαστον ὑπεξιέναι τῷ λόγῳ, τῆς ὑποθέσεως, ἣν 
-Z/1/302/12	ὑπεθέμεθα, πεπληρωμένης ἤδη. πρόκειται γὰρ οὐ κατὰ 
-Z/1/302/13	διέξοδον ὑπὲρ ἁπάντων τῶν μερῶν τῆς ἰατρικῆς διελθεῖν, 
-Z/1/302/14	ἀλλὰ δεῖξαι, πῶς ἀπὸ τῆς κατὰ τὸ τέλος ἐννοίας, ὥσπερ 
-Z/1/302/15	τῶν ἄλλων τεχνῶν, οὕτω καὶ ταύτης ἡ σύστασις γίγνεται. 
-Z/1/302/16	καὶ τοίνυν ἐπειδὴ γέγονεν ἤδη τοῦτο, διὰ κεφαλαίων ἀνα-
-Z/1/302/17	λάβωμεν ἅπαντα τῆς ἰατρικῆς τὸν λόγον, εὐθὺς καὶ τὴν  
-Z/1/303/1	ἀναλογίαν ἐπιδεικνύντες, ἣν ἔχει πρὸς τὰς ἄλλας τέχνας, 
-Z/1/303/2	ὅσαι ποιητικαί. 
-Z/1/303/3	  Ἔστιν οὖν ἡ ἰατρικὴ μία τῶν ποιητικῶν, 
-Z/1/303/4	οὐ μὴν ἁπλῶς οὕτως, ὡς ἡ οἰκοδομική τε καὶ τεκτονικὴ, 
-Z/1/303/5	καὶ ὑφαντικὴ, ἀλλ' ὡς ἥ τε τῆς πεπονθυίας οἰκίας ἐπανορ-
-Z/1/303/6	θωτικὴ καὶ τῶν ῥαγέντων ἱματίων ἀκεστική. ἐπεὶ δὲ καὶ 
-Z/1/303/7	τούτων αὐτῶν ἡ σύστασις ἐδείχθη διττὴ, ποτὲ μὲν ἑαυτοῦ 
-Z/1/303/8	γεννῶντος τοῦ τεχνίτου τὸ παράδειγμα, ποτὲ δ' ἐκτὸς 
-Z/1/303/9	ὑπάρχοντος θεωρουμένου, τὴν ἰατρικὴν τέχνην ἐκ τοῦ δευ-
-Z/1/303/10	τέρου γένους ἐπεδείξαμεν. οὐ γὰρ ἑαυτῆς διαπλάττει τὸ 
-Z/1/303/11	παράδειγμα· θεασαμένη δὲ δι' ἀνατομῆς ὅλον ἀκριβῶς, 
-Z/1/303/12	αὐτὸ πειρᾶται τὸ διαφθειρόμενον ἐπανορθοῦν. διήνεγκε 
-Z/1/303/13	δ' ἐν τούτῳ τῶν προειρημένων τεχνῶν, ὅτι τὰ πλεῖστα 
-Z/1/303/14	τῆς φύσεως ἐργαζομένης ὑπηρετεῖ. τὴν θεωρίαν μέντοι 
-Z/1/303/15	πᾶσαν, ἐξ ἧς ὁρμώμενος ὁ ἰατρὸς ἐπανορθωτικός τε καὶ 
-Z/1/303/16	ὑπηρετικός ἐστιν, ἀνάλογον ἐκτήσατο ταῖς ἄλλαις τέχναις 
-Z/1/303/17	ταῖς ποιητικαῖς. καὶ γὰρ τῶν ὁμοιομερῶν ἔγνωκε τὴν  
-Z/1/304/1	οὐσίαν, καὶ τῶν ὀργανικῶν τὸν τρόπον τῆς γενέσεως, ἔτι 
-Z/1/304/2	τε τῶν παθῶν τὴν εὕρεσιν ὁμοίως ἐποιήσατο, καὶ τοὺς 
-Z/1/304/3	καθ' ἕκαστον αὐτῶν σκοποὺς τῆς ἰάσεως.  