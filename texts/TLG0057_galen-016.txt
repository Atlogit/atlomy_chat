
[0057]  [016]  []  []

-Z/2/887/t1	            {<ΓΑΛΗΝΟΥ 
-Z/2/887/t2	        ΠΕΡΙ ΜΗΤΡΑΣ ΑΝΑΤΟΜΗΣ>} 
-Z/2/887/1	  Περὶ μήτρας ὁ λόγος, θέσεώς τε καὶ μεγέθους καὶ σχήματος 
-Z/2/887/2	αὐτῆς, ὅθεν τε ἤρτηται καὶ ὅθεν τρέφεται καὶ ὅσοις συμφύεται καὶ εἴ 
-Z/2/887/3	τινων ψαύει, καὶ περὶ τῶν πλεκόντων αὐτήν, καὶ ὅσα κυούσης τῆς 
-Z/2/887/4	γυναικὸς ἐντὸς τῆς μήτρας φύεται, κατά τε τὸ χόριον ἢ τοὺς τὸ ἔμβρυον 
-Z/2/887/5	περιέχοντας ὑμένας. 
-Z/2/887/6	  Κεῖται μὲν δὴ ἐντὸς τοῦ περιτοναίου, μεταξὺ κύστεως καὶ ἀπευθυσ-
-Z/2/887/7	μένου, τούτῳ μὲν ἐπικειμένη σχεδὸν ὅλῳ, κύστεως δὲ κατὰ μὲν 〈τὸ〉 πρὸς 
-Z/2/887/8	τὸν ὀμφαλόν, ἔνθα ὁ πυθμήν ἐστιν αὐτῆς, ὑπερέχουσα ὡς τὰ πολλά· | 
-Z/2/888/1	κατὰ δὲ 〈τὸ〉 πρὸς τὸ αἰδοῖον ἡ κύστις τῆς μήτρας ὑπερέχει τῷ αὐχένι. 
-Z/2/888/2	αὐτῶν δὲ τούτων ἡ μὲν κύστις κατὰ τὸ ἐφήβαιον τέτακται, τὸν αὐχένα 
-Z/2/888/3	μικρότερόν τε καὶ εὐρύτερον ἔχουσα τῆς ἀνδρῴας κύστεως, μεταξὺ τῶν 
-Z/2/888/4	τῆς ἥβης καλουμένων ὀστῶν καθήκοντα εἰς τὸ γυναικεῖον αἰδοῖον ἐγγὺς 
-Z/2/888/5	τῷ ἔξω τε καὶ ἄνω πέρατι αὐτοῦ. τὸ δὲ ἀπευθυσμένον τῷ τε ἱερῷ καλου-
-Z/2/888/6	μένῳ ὀστῷ καί τισι τῶν τῆς ὀσφύος σπονδύλων ἐφίδρυται. καὶ γάρ πως 
-Z/2/888/7	καὶ σιμοῦται τὰ ἔνδον ἡ ῥάχις κατὰ τοῦτο, διὸ καὶ ἔξωθεν 〈κυρτὴ〉 
-Z/2/888/8	καταφαίνεται, ὥς που καὶ <Ἱπποκράτης> περὶ αὐτῆς εἶπεν· «Αὐτὴ δὲ ἡ 
-Z/2/888/9	ῥάχις κατὰ μῆκος ἰθυσκολία ἐστί. ἀπὸ μὲν τοῦ ἱεροῦ ὀστέου μέχρι τοῦ 
-Z/2/888/10	μεγάλου σπονδύλου, παρ' ὃν προσήρτηται ἡ τῶν σκελῶν πρόσφυσις, 
-Z/2/888/11	ἄχρι μὲν τούτου κυφή· κύστις τε γὰρ καὶ γονὴ καὶ ἀρχοῦ τὸ χαλαρὸν ἐν  
-Z/2/888/12	τούτῳ ἔγκειται.» ἀρχὸν μὲν οὖν λέγει τὸ ὅλον ἀπευθυσμένον, καὶ χαλαρὸν 
-Z/2/888/13	δὲ ἀρχοῦ τὸ ἄνω μέρος τοῦ ἀπευθυσμένου, ἔνθα καὶ μάλιστα ἀνευρύνεται, 
-Z/2/888/14	—καὶ ἔστιν ἐπὶ τέλει αὐτοῦ ὁ καλούμενος σφιγκτήρ, πρὸς ὃν ἄν, οἶμαι, 
-Z/2/889/1	ἀντιδιαστέλλων | χαλαρὸν ἔφη τὸ ἄλλο μέρος τοῦ ἀπευθυσμένου— 
-Z/2/889/2	γονὴν δὲ ἤτοι τὰ γεννητικὰ μόρια ἢ καὶ αὐτὴν τὴν μήτραν. 
[0057]  [016]  []  []

-Z/2/889/3	  Μέγεθος δὲ οὐκ ἴση μὲν ἐπὶ πασῶν· παρὰ πολὺ γὰρ ἐλάττω〈ν〉 
-Z/2/889/4	μὲν ἡ τῆς 〈μὴ〉 κυούσης, μείζων δὲ ἡ τῆς ἐγκύου· καὶ ἥτις δὲ οὐδέποτε 
-Z/2/889/5	ἐκύησε, καὶ ταύτης μείων ἐστίν· καὶ παρὰ τὰς ἡλικίας, αἷς μηδέπω τοῦ 
-Z/2/889/6	λαγνεύεσθαι ὥρα ἢ μηκέτι· καὶ γὰρ καὶ ἄλλως ἐλάττων ἀεὶ ταῖς μὴ 
-Z/2/889/7	λαγνευομέναις. πειρατέον 〈δὲ〉 ὑπογράψαι τό γε μὴν τῆς συμμέτρως 
-Z/2/889/8	ἐχούσης μέγεθος. κατὰ μὲν τὸ ἄνω πέρας τοῦ πυθμένος πλησίον ἐστὶ τῷ 
-Z/2/889/9	ὀμφαλῷ, τὸ κάτω δὲ αὑτῆς πέρας κατὰ τὸ αἰδοῖον τῆς γυναικὸς ἔχει· καὶ 
-Z/2/889/10	ἔστιν ἀπὸ τοῦ τόπου, εἰς ὃν ἐπιβάλλει, ἐπὶ τὸ πέρας τοῦ αἰδοίου τὸ 
-Z/2/889/11	ἔξω—οὐκ ἴσον μὲν ἐπὶ πασῶν, ὡς τὸ πολὺ δὲ σύμμετρον—διάστημα 
-Z/2/889/12	δακτύλων ἕνδεκα. κατὰ δὲ τὸ πλάτος ἐφ' ἑκατέραν τῶν λαγόνων ἐκτείνεται 
-Z/2/889/13	ταῖς αὑτῆς κεραίαις. περὶ δὲ τῶν κατὰ βάθος περάτων ἤδη εἴρηται, ὅτι 
-Z/2/890/1	τε κύστις καὶ ἀπευ|θυσμένον ὁρίζουσιν αὐτὴν καὶ ὅτι ἡ μὲν ἐπίκειται, τὸ 
-Z/2/890/2	δ' ὑπόκειται. αὐτὸ δὲ τὸ αἰδοῖον τὸ γυναικεῖον ἡ μεταξὺ τῶν τῆς ἥβης 
-Z/2/890/3	ὀστῶν εὐρυχωρία, κατὰ τὰ ἔξω μέρη δερματώδη ἐπίφυσιν ἔχουσα 
-Z/2/890/4	ἀνάλογον τῆς ἐπὶ τῶν ἀρρένων πόσθης.  
-Z/2/890/5	  Τὸ δὲ σχῆμα αὐτῆς τὸ μὲν ἄλλο πᾶν σῶμα καὶ μάλιστα ὁ πυθμὴν 
-Z/2/890/6	κύστει ἔοικεν· καθ' ὅσον δὲ ἐπὶ τῶν πλαγίων ἀποφύσεις ἔχει μαστοειδεῖς, 
-Z/2/890/7	πρὸς τὰς λαγόνας ἀνανευούσας, ταύτῃ οὐκέτι ἔοικεν. αὐτῶν δὲ τούτων 
-Z/2/890/8	τὸ σχῆμα ὁ μὲν <Ἡρόφιλος> ἡμιτόμῳ κύκλου ἕλικι εἰκάζει, <Διοκλῆς> δὲ 
-Z/2/890/9	κέρασι φυομένοις, διὰ ταῦτα καὶ ὠνόμασε κεραίας παρωνύμως ἀπὸ τοῦ 
-Z/2/890/10	κέρατος. <Εὐήνωρ> δὲ πλεκτάνας καλεῖ, οὐκ ἔχω δὲ φάναι, πότερον, ὅτι 
-Z/2/890/11	πέπλεκται ταύτῃ ἀγγεῖα ἑλικοειδῶς, 〈ἢ〉 ἄλλ〈ως〉 αὐτὰς τὰς ἀποφύσεις 
-Z/2/890/12	παρείκασε πλεκτάνα〈ι〉ς. οἱ δὲ περὶ <Πραξαγόραν> τε καὶ <Φυλότιμον> 
-Z/2/890/13	κόλπους αὐτὰς καλοῦσιν, ὅθεν καὶ δίκολπον μὲν τὴν μήτραν τῆς γυναικὸς 
-Z/2/890/14	λέγουσιν, πολύκολπον δὲ τὴν τῶν πολυτόκων ζῴων. καὶ ὅτι μὲν ἡ τῆς 
-Z/2/891/1	ὑὸς μήτρα, καὶ | εἴ τι ἄλλο ὁμοῦ κυΐσκει πολλά, πολύκολπός ἐστι, τοῦτο 
-Z/2/891/2	μὲν καὶ πάνυ ἀληθές. οὐ μὴν ἐπί γε γυναικῶν τοὔνομα πρέπειν ἡγοῦμαι. 
-Z/2/891/3	πρῶτον μὲν γὰρ ἑλικοειδής ἐστιν ἡ τῆς ὑὸς μήτρα, ἔπειτα δὲ ἐν τοῖς 
-Z/2/891/4	κόλποις τὰ ἔμβρυα κυΐσκεται· γυναικὶ δὲ καὶ τοῖς ἄλλοις ζῴοις, ὅσα 
-Z/2/891/5	γυναικὶ κατὰ τὴν μήτραν ἔοικεν, οἷον αἰγί τε καὶ βοΐ, οὐκ ἐν ταῖς κεραίαις 
-Z/2/891/6	εὑρίσκεται τὰ ἔμβρυα—παρὰ πολὺ γὰρ αὗται ἐλάττους ἢ κατὰ μέγεθος 
-Z/2/891/7	ἐμβρύου—, ἐν δὲ τῷ ἄλλῳ κύτει παντὶ τῆς ὑστέρας. ἀλλ' οἶμαι τούτους 
-Z/2/891/8	οὐκ ἔχοντας οὔτε χρείαν οὔτε ἐνέργειαν εἰπεῖν τῶν κεραιῶν τοιαῦτα 
-Z/2/891/9	ἄτοπα ἀποφαίνεσθαι. ἐπεὶ 〈δὲ〉 μακρός τε ὁ λόγος καὶ ἄλλως οὐ δίκαιον, 
-Z/2/891/10	περὶ μὲν κεραιῶν χρείας τε καὶ ἐνεργείας εἰπεῖν τι καὶ μὴ περὶ τῶν ἄλλων 
-Z/2/891/11	τῶν κατὰ τὴν μήτραν ἑκάστου, διὰ τοῦτο καὶ ἡμῖν εἰσαῦθις ἀναβεβλήσθω. 
-Z/2/891/12	ἱκανά τε γὰρ καὶ αὐτὰ καθ' ἑαυτὰ ἐπισκέψασθαί γε τὰ κατὰ τὴν μήτραν 
-Z/2/891/13	πεφυκότα, τί τε ἔργον ἑκάστου καὶ τίς ἡ δύναμις καὶ διὰ τί τοιαῦτα κατά 
-Z/2/892/1	τε τὸ μέγεθος καὶ τὴν θέσιν | καὶ τὴν διάπλασιν καὶ τὴν πλοκὴν καὶ τὴν 
-Z/2/892/2	πρὸς τὰ παρακείμενα κοινωνίαν ἐγένετο. νυνὶ δὲ ἐπὶ τὰ ἑξῆς ἴωμεν· εἴη δ'  
-Z/2/892/3	ἂν ἑξῆς λέγειν περί τε συμφύσεως καὶ προσαρτήσεως καὶ τῶν ἄλλων, ὅσα 
-Z/2/892/4	τούτοις παράκειται. 
-Z/2/892/5	  Τῶν γὰρ τῇ[ς] μήτρᾳ[ς] σωμάτων ὁμιλούντων τὰ μὲν ἐπιψαύει 
-Z/2/892/6	μόνον αὐτῆς, οὐκέτι δὲ καὶ συμφύεται· πολλὰ δὲ ἑνούμενα, καὶ οὐκ ἂν 
-Z/2/892/7	αὐτὰ χωρίσαις ἄνευ τομῆς· ἔστι δὲ ἃ καὶ δερόντων ἀπολύεται· καὶ μὴν 
-Z/2/892/8	καὶ προσήρτηται πολλοῖς, καὶ πολλὰ εἰς αὐτὴν ἐμπέφυκεν[αι]. ψαύει μὲν 
-Z/2/892/9	οὖν τῶν λεπτῶν ἐντέρων ἥ γε μετρίως ἔχουσα μεγέθους· ἄλλως δὲ ἡ μὲν 
-Z/2/892/10	ὑπερβαλλόντως μικρὰ τούτων ψαύει μόνων, οἷς καὶ προσπέφυκεν· ἡ δ' 
-Z/2/892/11	αὖ μεγίστη—τοιαύτη δέ ἐστι μάλιστα, ὅταν κύῃ—τάς τε λαγόνας 
-Z/2/892/12	ἐκπεπλήρωκε καὶ τὸ ὑπογάστριον καὶ πολλῶν ἐντέρων ψαύει. προσήρ-
-Z/2/892/13	τηται δὲ κατά τινας ἰνώδεις καὶ λεπτὰς διαφύσεις ἀπευθυσμένῳ τε καὶ 
-Z/2/892/14	κύστει, πλείω δέ ἐστι τὰ τῆς κύστεως ἀρτήματα· καὶ ἱερῷ ὀστέῳ προσήρ-
-Z/2/892/15	τηται, κατὰ πολλὰ δὲ τούτου καὶ ἐξήρτηται διά τινων εὐτόνων δεσμῶν, | 
-Z/2/893/1	ἐπιδόσεις ἐχόντων, νευρ〈ωδ〉ῶν καὶ μυωδῶν· τοιούτοις δὲ σώμασιν κἀκ 
-Z/2/893/2	τῶν κατὰ τὴν ὀσφῦν σπονδύλων ἤρτηται. ἐξήρτηται δὲ ἐκ τῶν ταύτης 
-Z/2/893/3	μυῶν τῶν μεγάλων, ἀποφύσεις ἑκατέρωθεν ἀξιολόγους ποιουμένων, αἳ 
-Z/2/893/4	δὴ εἴς τε τὰ τῆς μήτρας ἄμφω μέρη καὶ εἰς τὸν αὐχένα τῆς κύστεως καὶ 
-Z/2/893/5	εἰς τὴν ἕδραν μερίζονται. χαλαροὶ δὲ οὗτοι πάντες οἱ δεσμοί, καὶ διὰ 
-Z/2/893/6	τοῦτο ἐπὶ πλεῖστον ἡ μήτρα κινεῖσθαί τε καὶ μετασχηματίζεσθαι δύναται. 
-Z/2/893/7	ἀρτήματα δὲ οὐδὲν ἧττόν ἐστι καὶ ὅσα εἰς αὐτὴν ἐμφύεται, τὰ μὲν δὴ 
-Z/2/893/8	ὑφαίνοντά τε καὶ διαπλέκοντα αὐτὸ τὸ σῶμα τῆς ὑστέρας, ὧν οὐκ ἔστιν 
-Z/2/893/9	οὐκ ὀλίγη μοῖρα τὰ ἀπὸ τοῦ νωτιαίου μυελοῦ νεῦρα, τὰ δ' αὐξήσεώς τε 
-Z/2/893/10	καὶ τροφῆς αὐτῆς τῆς μήτρας καὶ τοῦ ἐμβρύου ἕνεκα, αἵ τε φλέβες καὶ 
-Z/2/893/11	ἀρτηρίαι. κύστει δὲ καὶ ἀρχῷ συμφύεται μόνον κατὰ τὸν αὐχένα ὑμενώ-
-Z/2/893/12	δεσί τε καὶ ἀρτηριώδεσι σώμασιν ἐπὶ ποσ[τ]ῇ πιμελῇ· καὶ ἀποδείρεσθαι  
-Z/2/893/13	μὲν αὐτῶν δύναται, οὕτω δὲ καὶ ἀκριβῶς συμπέφυκε, ὡς μίαν τε καὶ τὴν 
-Z/2/893/14	αὐτὴν εἶναι σάρκα. προσπεφύκασι δὲ αὐτῇ καὶ δίδυμοι καὶ σπερματικὰ 
-Z/2/894/1	ἀγγεῖα. συμπέφυκε δὲ τῷ αἰδοίῳ κατὰ | τὸ πέρας τοῦ αὐχένος. ὥστε τῆς 
-Z/2/894/2	μήτρας τοῖς μὲν συμφυομένης, τοῖς δὲ προσηρτημένης, τοῖς δὲ ἐξαρτωμένης 
-Z/2/894/3	καὶ τινῶν μὲν αὐτὴν πλεκόντων, τινῶν δὲ τρεφόντων πρὸς μὲν τράχηλον 
-Z/2/894/4	κύστεως καὶ ἀπευθυσμένον καὶ τῷ αἰδοίῳ, ὁμοίως δὲ καὶ πρὸς ὄρχεις καὶ 
-Z/2/894/5	τὰ ἀγγεῖα τὰ σπερματικὰ συμφύεσθαι λέγοιτ' ἄν, τοῖς δὲ ἄλλοις μέρεσι 
-Z/2/894/6	κύστεως καὶ ἀπευθυσμένου προσηρτῆσθαι, ἱερῷ δὲ ὀστέῳ καὶ προσηρτῆ-
-Z/2/894/7	σθαι καὶ ἐξηρτῆσθαι [λέγοιτο], μυελοῦ δὲ νωτιαίου καὶ τῶν κατ' ὀσφῦν 
-Z/2/894/8	μυῶν ἐξηρτῆσθαι μόνον, νεύροις δὲ καὶ ἐξηρτῆσθαι καὶ συμπεφυκέναι καὶ 
-Z/2/894/9	πεπλέχθαι, 〈...〉 καὶ τρέφεσθαι. πῶς οὖν ἔχουσι μεγέθους τε καὶ θέσεως, 
-Z/2/894/10	καὶ πόσαι τὸν ἀριθμόν εἰσιν, καὶ πόθεν πεφύκασιν αἵ τε φλέβες καὶ αἱ 
-Z/2/894/11	ἀρτηρίαι, ἑπόμενον ἂν εἴη λέγειν. 
-Z/2/894/12	  Ἀπὸ τῆς κοίλης φλεβὸς καὶ τῆς ὑποκειμένης ἀρτηρίας τῆς μεγάλης 
-Z/2/894/13	ἀποφύονται δύο μὲν φλέβες, δύο δὲ ἀρτηρίαι, μία ἑκατέρωθεν, φλὲψ μὲν 
-Z/2/895/1	ἀπὸ τῆς κοίλης φλεβός, | ἀρτηρία δὲ ἀπὸ τῆς ἀρτηρίας. εἶθ' ἡ μὲν ἀπὸ 
-Z/2/895/2	τῶν δεξιῶν εἰς τὰ δεξιά, ἡ δὲ ἀπὸ τῶν ἀριστερῶν εἰς τὸ ἀριστερὸν μέρος 
-Z/2/895/3	τῆς μήτρας ἐνεχθεῖσα πρὸ[ς] μὲν τῆς εἰς αὐτὴν ἐμφύσεως ἀποσχίδας εἰς 
-Z/2/895/4	τοὺς διδύμους ἐκτείνει· μετὰ ταῦτα δὲ ἤδη εἰς τὸ σῶμα τῆς μήτρας κατα-
-Z/2/895/5	φύεται καὶ τοῦτο διαπλέκει. ταῦτα μὲν δὴ τὰ τέτταρα ἀγγεῖα μικρὸν 
-Z/2/895/6	ὑποκάτω κεῖται τῶν ἐπὶ τοὺς νεφρούς. πολλῷ δὲ μείζους αἱ φλέβες τῶν 
-Z/2/895/7	ἀρτηριῶν. «Ἕτερα δὲ τέτταρα οὐκ ἐπὶ πασῶν γυναικῶν, ἀλλ' ἔστιν ἐφ' 
-Z/2/895/8	ὧν», φησὶν <Ἡρόφιλος>, «τῶν ἐπὶ τοὺς νεφροὺς ἰόντων ἀποφυόμενα, εἰς 
-Z/2/895/9	τὴν μήτραν ἐμβάλλει», ὅπερ ἐπὶ μὲν τῶν ἄλλων ζῴων οὐχ εὗρον πλὴν 
-Z/2/895/10	σπανίως ἐν πιθήκοις. οὐ μὴν ἀπιστῶ τὸ πολλάκις εὑρεῖν αὐτὰ ἐπὶ 
-Z/2/895/11	γυναικῶν τὸν <Ἡρόφιλον>· ἱκανὸς γὰρ ἦν τά τε ἄλλα τῆς τέχνης καὶ τῶν 
-Z/2/895/12	δι' ἀνατομῆς γινωσκομένων ἐπὶ τὸ ἀκριβέστατον ἥκων καὶ τὴν πλείστην 
-Z/2/895/13	ἐπίγνωσιν οὐκ ἐπὶ ἀλόγων ζῴων καθάπερ οἱ πολλοί, ἀλλ' ἐπ' αὐτῶν 
-Z/2/895/14	τῶν ἀνθρώπων πεποιημένος. οὕτως δὲ καὶ ὑμέσιν ἠμφιέσθαι τὰ τρέφοντα  
-Z/2/895/15	τὴν μήτραν ἀγγεῖά φησιν, ὧν 〈ἐ〉λέγομεν ἐξηρτῆσθαι αὐτήν, καὶ γίνε-
-Z/2/896/1	σθαι | τοὺς ὑμένας ἀεὶ παχυτέρους τε καὶ σκληροτέρους καὶ τυλωδεστέρους 
-Z/2/896/2	ταῖς πλείονα κυησάσαις. ταῦτα δὲ καὶ ἐπὶ τῶν ἄλλων φαίνεται ζῴων. καὶ 
-Z/2/896/3	μὴν ἕτεραί τινες ἀρτηρίαι καὶ φλέβες ἑκατέρωθεν τῆς μήτρας ἐμφύονται 
[0057]  [016]  []  []

-Z/2/896/4	παρὰ τὸν αὐχένα, ἀπὸ τῆς εἰς τὸ αἰδοῖόν τε καὶ τὴν ἕδραν ἐχούσης 
-Z/2/896/5	μεμερισμένα〈ι〉. τοσοῦτος μὲν δὴ καὶ ὁ περὶ τῶν τρεφόντων καὶ πλεκόντων 
-Z/2/896/6	τὴν μήτραν ἀγγείων λόγος. 
-Z/2/896/7	  Αὐτὸ δὲ τὸ σῶμα αὐτῆς δύο χιτῶνές εἰσιν, ἀντιστρόφως κείμενοι, 
-Z/2/896/8	νευρωδέστερος μὲν ὁ ἔξωθεν, φλεβωδέστερος δὲ ὁ ἔσωθεν, ἐπὶ πολὺ 
-Z/2/896/9	διίστασθαί τε καὶ συστέλλεσθαι πεφυκότες. τούτων ὁ μὲν ἔξωθεν ἁπλοῦς 
-Z/2/896/10	τε καὶ εἷς ἐστι, διπλοῦς δὲ ὁ ἔσωθεν, καὶ τὰ μέρη αὐτοῦ συμβάλλει μὲν 
-Z/2/896/11	ἀλλήλοις, οὐ συμφύεται δὲ οὐδὲ ἑνοῦται, ἀλλὰ μόνον παράκειται, ὑπὸ 
-Z/2/896/12	τοῦ περικειμένου χιτῶνος συνεχόμενα. [οι]ὃν εἰ θελήσαις ἀποδείρας 
-Z/2/896/13	χωρίσαι, δύο σοι φανοῦνται μῆτραι, ἐφ' ἑνὶ καὶ τῷ αὐτῷ αὐχένι κείμεναι. 
-Z/2/896/14	τοῦτον γάρ, ὥσπερ καὶ τῆς μήτρας τὸν χιτῶνα, εἰς δύο χωρίσαι οὐκέτι 
-Z/2/897/1	δυνήσῃ. οὗτος 〈...〉 | μάλιστα κατὰ τὸν πυθμένα· ὁ δὲ περικείμενος 
-Z/2/897/2	αὐτῷ ὁ νευρώδης παχύτερος πολλῷ τοῦ τῆς κύστεως χιτῶνος καὶ φλεψὶ 
-Z/2/897/3	πολλαῖς καὶ ἀρτηρίαις διειλημμένος. 
-Z/2/897/4	  Ὁ δὲ αὐχὴν τῆς μήτρας, μυώδης ὤν, ἐκ σαρκὸς γέγονεν σκληρᾶς 
-Z/2/897/5	τε καὶ χονδρώδους καὶ ἀεὶ σκληρότερος ἑαυτοῦ γίνεται καὶ χονδρωδέστε-
-Z/2/897/6	ρος τῷ χρόνῳ, ὥστε, ὅσαι πολλά τε ἐκύησαν ἢ πρεσβύτιδες ἤδη εἰσίν,  
-Z/2/897/7	ἱκανῶς ταύταις ὁ αὐχὴν σκληρός τε καὶ χονδρώδης ἐστίν. εἰκάζει δὲ 
-Z/2/897/8	αὐτοῦ τὴν φύσιν ὁ <Ἡρόφιλος> βρόγχου τῷ ἄκρῳ. τρῆμα δὲ ἔχει ὁ 
-Z/2/897/9	αὐχὴν οὗτος, δι' οὗ κενοῦται μὲν τὸ θῆλυ τὰ ἐπιμήνια, λαμβάνει δὲ πρὸς 
-Z/2/897/10	ἑαυτὴν ἡ γυνὴ τοῦ ἄρρενος τὴν γονήν, ἔξεισί τε τῆς μήτρας δι' αὐτοῦ τὸ 
-Z/2/897/11	ἔμβρυον. ἄπιστον γάρ, 〈ὅσον〉 ὁ πόρος οὗτος εὐρύτητι κατὰ καιρὸν 
-Z/2/897/12	παραλλάττει, ὃς πυρῆνα μὲν μήλης ἐπιδέχεται ἢ βραχύ τι τούτου 
-Z/2/897/13	παχύτερον ἐν τῷ ἄλλῳ παντὶ χρόνῳ· κυούσης δὲ τῆς γυναικὸς σφόδρα 
-Z/2/898/1	〈ἀκριβῶς〉 μέμυκεν καὶ οὐδὲν ἂν παραδέξοιτο· | ἀπολυομένου δὲ τῆς 
-Z/2/898/2	μήτρας τοῦ ἐμβρύου αἱ ὠδῖνες ἐπὶ πολὺ διιστῶσιν αὐτόν, 〈καί〉—θαῦμα 
-Z/2/898/3	καὶ ἀκοῦσαι—τὸ ζῷον ὅλον ταύτῃ δίεισιν. περαίνει δὲ ὁ αὐχὴν οὗτος εἰς 
-Z/2/898/4	τὸν γυναικεῖον κόλπον οὐκ ὀρθὸς οὐδὲ εὐθὺς ἐπὶ πασῶν, ἀλλ' ἐκκλίνεται 
-Z/2/898/5	ἢ παραστρέφεται ἐπί τε τὰ ἀριστερὰ καὶ τὰ δεξιὰ καὶ τὰ ἄνω καὶ τὰ 
-Z/2/898/6	κάτω. περὶ δὲ τοῦ πρόσω καὶ ὀπίσω, ὅ τι δὴ ὁμοίως ἁπάσαις ἔχει, ἤδη 
-Z/2/898/7	εἴρηται. 
-Z/2/898/8	  Ἔχουσι δὲ οὐδὲ τῷ πάχει τῆς μήτρας οἱ χιτῶνες ὡσαύτως ἀεί, 
-Z/2/898/9	ἀλλ' εἰς μὲν τὴν πρώτην ἡλικίαν ὥσπερ μικροὶ οὕτω καὶ λεπτοί εἰσιν· 
-Z/2/898/10	ἰόντων δὲ ἤδη τῶν ἐπιμηνίων πρὸς λόγον τοῦ μεγέθους καὶ τὸ πάχος 
-Z/2/898/11	αὔξονται· καὶ ἢν ἔξωρος τοῦ κυεῖν τε καὶ καθαίρεσθαι ἡ γυνὴ γίνηται, 
-Z/2/898/12	ὥσπερ τὸ μέγεθος οὕτως καὶ τὸ πάχος μειοῦται. κατὰ μὲν τὰς ἡλικίας 
-Z/2/898/13	ὧδε ἔχουσιν. κατὰ δὲ τὰς περιστάσεις, ὅσα μὲν αἱ νόσοι πεφύκασιν 
-Z/2/898/14	ἀλλοιοῦν τὰ κατὰ τὴν μήτραν, τὸ νῦν οὐ πρόκειται λέγειν· ὅσα δὲ ἐν τῷ 
-Z/2/899/1	κατὰ φύσιν αἱ | περιστάσεις αὐτὴν ἀλλάττουσι, ταῦτα ἐροῦμεν. παχεῖα 
-Z/2/899/2	μὲν καὶ εὔογκος καὶ διῳδηκυῖα φαίνεται, ὅταν 〈εἰς〉 αὐτὴ〈ν〉 ἡ κάθαρσις 
-Z/2/899/3	ἡ τῶν καταμηνίων συνδιδῶται· διαβρέχεται γὰρ τηνικαῦτα τῇ νοτίδι 
-Z/2/899/4	τῇ ἀπὸ τοῦ αἵματος· λεπτὴ δὲ καὶ ξηρὰ ἡ πορρωτάτω τούτου τοῦ 
-Z/2/899/5	χρόνου. παχυτέρα δὲ καὶ τῇ κυησάσῃ, καὶ ἥτις πλεῖστα ἐκύησε, ταύτῃ  
-Z/2/899/6	παχίστη. πάλιν αὖ ἀρχομένης μὲν κύειν παχεῖα· ἐγγὺς δὲ τοῦ ἀποκυΐσκειν 
-Z/2/899/7	γενομένης μεγάλη μέν, λεπτὴ δέ—τὸ γὰρ πάχος εἰς τὸ μῆκος ἐκτεινόμενον 
-Z/2/899/8	ἀναλίσκεται—· ἐν δὲ τῷ μεταξὺ χρόνῳ ἀνάλογον τοῦ μεγέθους τὸ 
-Z/2/899/9	πάχος. 
-Z/2/899/10	  Οἱ δὲ ὄρχεις τοῦ θήλεος κεῖνται μὲν ἐκ πλαγίων τῆς μήτρας, εἷς 
-Z/2/899/11	ἑκατέρωθεν τοῦ πυθμένος, ἐγγὺς τῶν κεραιῶν, μεγέθει γε πολὺ μείους 
-Z/2/899/12	ἢ τοῦ ἄρρενος, καὶ τῷ σχήματι δὲ καὶ τῷ συγκρίματι πάμπολυ διαφέ-
-Z/2/899/13	ρουσι· πλατεῖς μὲν γὰρ οὗτοι, στρογγύλοι δὲ καὶ προμήκεις ἐκεῖνοι· καὶ 
-Z/2/899/14	ἀδενοειδεῖς μὲν οὗτοι, ἁπαλόσαρκοι δὲ οἱ τοῦ ἄρρενος. περιέχει δὲ τούτων 
-Z/2/899/15	ἑκάτερον ὑμὴν ἴδιος λεπτός, οἷος ἐπὶ τῶν ἀρρένων ὁ δαρτός· ἐρυτροειδῆ 
-Z/2/900/1	δὲ καὶ ὄσχεον | οἱ τοῦ θήλεος ὄρχεις οὐκ ἔχουσιν. καὶ μὴν καὶ ἀρτηρίαι 
-Z/2/900/2	καὶ φλέβες τοῖς ὄρχεσιν ἐμφύονται ἀπὸ τῶν εἰς τὴν μήτραν ἰουσῶν, εἰς 
-Z/2/900/3	ἑκάτερον μία. συμμίξαντα δὲ ἀλλήλοις ταῦτα τὰ ἀγγεῖα, πρὶν εἰς τὸν 
-Z/2/900/4	δίδυμον ἐμφυῆναι, βοστρυχοειδῶς ἑλίσσεται—οὐδέν τι ἀλλοιότερον ἢ 
-Z/2/900/5	ἐπὶ τῶν ἀρρένων—, ὥστε, εἰ τέμοις τὴν ἕλικα, πολλά σοι ἡ μία τομὴ 
-Z/2/900/6	στόματα ποιήσει, οὐχ ὅτι πολλὰ ἀγγεῖα ἔτεμες, ἀλλ' ὅτι τὸ ἓν πολλάκις. 
-Z/2/900/7	  Καὶ μὴν καὶ τὰ ἀποφυόμενα τῶν ὄρχεων ἀγγεῖα τὰ σπερματικὰ 
-Z/2/900/8	πάλιν ὁμοίως φαίνεται περιέχοντα σπέρμα ὡς καὶ ἐπὶ τῶν ἀρρένων, 
-Z/2/900/9	ἐγγὺς μὲν αὐτῶν τῶν ὄρχεων εὐρέα τε ὄντα καὶ αἰσθητὴν ἔχοντα τὴν 
-Z/2/900/10	κοιλότητα, στενότερα δὲ καὶ οἷον ἀκοίλια γινόμενα μικρὸν ἀπωτέρω, 
-Z/2/900/11	εἶτα πάλιν εὐρυνόμενα παρὰ ταῖς κεραίαις, ἔνθα καὶ εἰς τὴν μήτραν 
-Z/2/900/12	καταφύονται. ταύτας δὲ τὰς ἐμφύσεις οὔτε <Ἀριστοτέλης> οὔτε <Ἡρόφι-
-Z/2/900/13	λος> οὔτε <Εὐρυφῶν> οἶδεν· ἐμνημόνευσα δὲ τούτων οὐχ ὡς μόνων οὐκ 
-Z/2/900/14	εἰδότων, ἀλλ' ὡς κάλλιστα ἀνατεμόντων. <Διοκλέα> μὲν γὰρ καὶ <Πραξα-
-Z/2/901/1	γόραν> καὶ <Φυλότιμον> καὶ τοὺς | ἄλλους παλαιοὺς ὀλίγου δεῖν ἅπαντας 
-Z/2/901/2	οὐκ ἀπεικὸς ὥσπερ ἄλλα πολλὰ τῶν κα〈τὰ〉 τὸ σῶμα οὕτως δὴ καὶ 
-Z/2/901/3	ταῦτα ἀγνοῆσαι· ὁλοσχερέστερον γάρ πως καὶ οὐκ ἀκριβῶς περὶ τὰ  
-Z/2/901/4	ἀνατομικὰ ἔσχον· ὅθεν οὐδ' ἐκείνων μοι μέλει. περὶ δὲ τῶν ἀνδρῶν 
-Z/2/901/5	τούτων οὐκ ἔχω, τί φῶ· οὔτε γὰρ καταγινώσκειν τούτων τολμῶ διὰ τὴν 
-Z/2/901/6	ἐν τοῖς ἄλλοις ἀκρίβειαν, οὔτε μικρὰ οὕτως ἐστὶν ταῦτα τὰ ἀγγεῖα, 
-Z/2/901/7	ὥστε ἄν τινα λαθεῖν. ἀλλὰ περὶ μὲν τῶν εἰς τὸν τράχηλον τῆς κύστεως 
-Z/2/901/8	ἐμφυομένων ἀκριβῶς εἴρηται αὐτοῖς, ὅτι τε εἰς τὸν αὐτὸν τόπον ἐμβάλλει, 
-Z/2/901/9	εἰς ὃν καὶ ἐπὶ τῶν ἀρρένων, καὶ ὅτι ἀδενοειδῆ ἐστι τὰ ἀγγεῖα ταῦτα καὶ 
-Z/2/901/10	ὅτι ἀπὸ τῶν διδύμων ἐκτείνεται, τῇ μήτρᾳ παραφυόμενα. περὶ δὲ τῶν 
-Z/2/901/11	κατὰ τὰς κεραίας οὐδὲν εἰρήκασιν, καίτοι καὶ ταῦτα πόροις τε αἰσθητοῖς 
-Z/2/901/12	ἐμβέβληκεν, ὥσπερ ἐκεῖνα εἰς τὸν τράχηλον, καὶ γονὴν ἐντὸς αὑτῶν 
-Z/2/901/13	ἔχοντα φαίνεται. ἐπὶ πλέον δὲ περὶ αὐτῶν ἐν τῷ ἑξῆς λόγῳ τῷ περὶ τῶν 
-Z/2/901/14	ἐνεργειῶν σκεψόμεθα. 
-Z/2/902/1	  Τὸ δὲ νῦν εἶναι, ὅπερ ἐστὶ ἕν τι τῶν | προτεθέντων ὑπόλοιπον, 
-Z/2/902/2	τοῦτο λεγέσθω, τίνα κυούσης τῆς γυναικὸς ἐντὸς τῆς μήτρας φύεται. ἔστι 
-Z/2/902/3	δὲ τάδε· πρῶτον μὲν τὸ χόριον, τῇ μήτρᾳ προσφυές, μετὰ δὲ τόδε 
-Z/2/902/4	ὑμένες οἱ τὸ ἔμβρυον 〈περιέχον〉τες καὶ αὐτὸ τὸ ἔμβρυον. εἶδος δὲ ἕκαστον 
-Z/2/902/5	καὶ φύσει τοιόνδε ἐστί· τὸ μὲν χόριον ἀγγεῖα πολλά, φλέβες τε καὶ 
-Z/2/902/6	ἀρτηρίαι, ἐγγὺς ἀλλήλων κείμεναι, τὰ μεταξὺ διαστήματα ὑμέσιν 
-Z/2/902/7	ἀναπληρούμενα. οἱ δὲ ὑμένες, ὁ μὲν ὅλῳ περίκειται τῷ ἐμβρύῳ, ὁ δὲ 
-Z/2/902/8	ἕτερος ἐπίκειται διπλοῦς κατὰ τὰ ὑπερέχοντα αὐτοῦ, κεφαλήν τε καὶ 
-Z/2/902/9	γλουτοὺς καὶ πόδας. καὶ ἔστιν ὀνόματα αὐτοῖς, τῷ μὲν ἀμνειός, τῷ δὲ 
-Z/2/902/10	ἀλλαντοειδής, ἀλλᾶντι γὰρ ἔοικεν, ὥστε ἀπὸ τῆς κατὰ τὸ σχῆμα ὁμοιότη-
-Z/2/902/11	τος τὸ ὄνομα αὐτῷ. ἄμφω δὲ λευκοὶ καὶ λεπτοί, ἐγγὺς ἀράχνης τὸ 
-Z/2/902/12	εἶδος. 
-Z/2/902/13	  Ἔστι δὲ τοῦ μὲν χορίου ἡ πρὸς τὴν μήτραν πρόσφυσις τοιάδε· τῶν 
-Z/2/902/14	τῆς μήτρας ἀγγείων, εἰς τὰ ἐντὸς αὐτῆς ἐχόντων, δι' ὧν καὶ τὰ καταμήνια 
-Z/2/902/15	ἡ γυνὴ καθαίρεται, τὰ στόματα ἀνέῳκται, ὁπόταν ἡ γυνὴ συλλήψεσθαι  
-Z/2/903/1	μέλλῃ. ἔστι δὲ οὗτος ὁ χρόνος | ἀρχομένων τῶν ἐπιμηνίων ἢ παυομένων. 
-Z/2/903/2	ἀνεστόμωνται μὲν γὰρ καὶ ἐν τῷ ἄλλῳ παντὶ χρόνῳ τῆς καθάρσεως τὰ 
-Z/2/903/3	ἀγγεῖα ταῦτα, ἀλλ' οὐκ ἂν λάβοι πρὸς ἑαυτὴν ἡ γυνὴ τηνικαῦτα, οὐδὲ 
-Z/2/903/4	γὰρ δύναται μένειν ἐν τῇ μήτρᾳ τὸ σπέρμα, ἐκκλυζόμενον τῷ πλήθει τοῦ 
-Z/2/903/5	ἐπιρρέοντος αἵματος. παυομένων δὲ τῶν ἐπιμηνίων καὶ ἀρχομένων 
-Z/2/903/6	ἀνεστόμωται τὰ ἀγγεῖα, καὶ τὸ ἐπιμήνιον οὔτε πολὺ οὔτε ἀθρόον 
[0057]  [016]  []  []

-Z/2/903/7	ἐκχεῖται, ἀλλ' ὀλίγον τε καὶ κατὰ βραχύ, οἷον ἀπὸ νοτίδος αἱματηρᾶς 
-Z/2/903/8	διιδρουμένης, ὥστε προσφύεται μὲν διὰ τὴν τραχύτητα τῇ μήτρᾳ τὸ 
-Z/2/903/9	σπέρμα, αὐτάρκη δὲ ἔχει τροφὴν τὴν ὀλιγότητα τοῦ συρρέοντος εἰς 
-Z/2/903/10	αὐτὴν αἵματος. πρὶν γὰρ ἰέναι τὰ ἐπιμήνια, οὐκ ἂν συλλάβοι ἡ γυνή, 
-Z/2/903/11	ὅτι καὶ τοῦ τρέφοντος ἐστέρηται τὸ σπέρμα καὶ προσίζησιν οὐκ ἔχει. 
-Z/2/903/12	λεία γὰρ ἡ μήτρα τηνικαῦτά ἐστιν μεμυκότων τῶν ἀγγείων, ὥστε 
-Z/2/903/13	ἀπορρεῖ τὸ σπέρμα καὶ οὐχ ἑνοῦται τῷ χιτῶνι αὐτῆς· ἐπιτηδειότερον 
-Z/2/903/14	γὰρ πρὸς σύμφυσιν τὸ τραχὺ τοῦ λείου. «Ταυτὶ γοῦν καὶ 〈κατὰ〉 τῶν 
-Z/2/903/15	ἀψύχων τὰ πολλά», φησὶν ὁ <Διοκλῆς>, «οἷον ξύλα τε καὶ λίθους ἑνῶσαι 
-Z/2/903/16	πρὸς ἄλληλα βουλόμενοι, ἢν τυγχάνῃ λεῖα ὄντα, 〈...〉 τραχύνουσι 
-Z/2/904/1	πρότερον | κατακνίζοντες. καὶ 〈γὰρ τὰ〉 χείλη 〈καὶ〉 τὰ βλέφαρα καὶ τῶν 
-Z/2/904/2	δακτύλων τὰ μεταξὺ πολλάκις ἑλκωθέντα συνέφυ· κατὰ φύσιν δὲ ἔχοντα 
-Z/2/904/3	καίτοι ἀεὶ ὁμιλοῦντα οὐ συμφύεται διὰ λειότητα. τὰ μὲν γὰρ τραχέα 
-Z/2/904/4	κατὰ τὰς ἀνωμαλίας ἀλλήλοις ἐμπλεκόμενα ἑνοῦται· τὰ δὲ λεῖα οὐκ 
-Z/2/904/5	ἔχοντα λαβὴν ἀσφαλῆ, κἂν ὑπό τινος, εἰς τὸ αὐτὸ ἀχθέντα, καὶ βίᾳ 
-Z/2/904/6	συμπιληθῇ, ῥᾳδίως ἀπολύεται.» ταῦτα μὲν εἴρηται, καὶ γέγονεν ἤδη 
-Z/2/904/7	δῆλον, ὅτι τὸ χόριον τῇ μήτρᾳ προσφύεται κατὰ τὰ στόματα τῶν 
-Z/2/904/8	ἀγγείων μόνα, κατ' ἄλλο δὲ οὐδέν. ἡ δὲ πρόσφυσις γίνεται τόνδε τὸν 
-Z/2/904/9	τρόπον· τὸ ἐν τῷ χορίῳ φυόμενον ἀγγεῖον ἀρχὴν ἔχει τὸ πέρας τοῦ εἰς 
-Z/2/904/10	τὴν μήτραν ἐμβάλλοντος, ὥστε ἄν τινα φάναι ἓν εἶναι τὰ δύο. ἥνωται 
-Z/2/904/11	γὰρ κατὰ τὰ στόματα, καὶ μεταλαμβάνει θάτερον παρὰ θατέρου, ἡ μὲν 
-Z/2/904/12	γὰρ φλὲψ τὸ αἷμα παρὰ τῆς φλεβός, ἡ δὲ ἀρτηρία τὸ πνεῦμα παρὰ τῆς  
-Z/2/904/13	ἀρτηρίας. ὥστε τηλικαῦται τῶν τοῦ χορίου ἀγγείων αἱ διαστάσεις 
-Z/2/904/14	εἰσίν, ἃς ὑμὴν διυφαίνει, ἡλίκον καὶ τὸ ἐν μέσῳ τῶν ἀνεστομωμένων 
-Z/2/905/1	εἰς | τὴν μήτραν ἀγγείων. κατὰ ταῦτα καὶ αἱ κοτυληδόνες εἰσί, δεσμὸς 
-Z/2/905/2	ἀσφαλὴς τῷ χορίῳ πρὸς τὴν μήτραν γεγενημέναι. καίτοι τὴν ἀνθρώπου 
-Z/2/905/3	μήτραν οὔ φασιν ἔχειν κοτυληδόνας· γίνεσθαι γὰρ αὐτὰς ἐπί τε βοῶν καὶ 
-Z/2/905/4	αἰγῶν καὶ ἐλάφων καὶ τοιούτων ἑτέρων ζῴων, σώματα πλαδαρά, 
-Z/2/905/5	ὑπόμυξα, τῷ σχήματι ἐοικότα κοτυληδόνι τῇ πόᾳ, τῇ κυμβαλίτιδι, ὅθεν 
-Z/2/905/6	περ καὶ τοὔνομα αὐταῖς. ἀλλ' <Ἱπποκράτης> γέ φησι· «Ὁκόσαι μετρίως 
-Z/2/905/7	ἔχουσαι τὰ σώματα ἐκτιτρώσκουσι δίμηνα καὶ τρίμηνα ἄτερ φανερῆς 
-Z/2/905/8	προφάσιος, ταύταις αἱ κοτυληδόνες μύξης μεσταί εἰσιν καὶ οὐ δύνανται 
-Z/2/905/9	κρατέειν ὑπὸ τοῦ βάρεος τὸ ἔμβρυον, ἀλλὰ ἀπορρήγνυνται.» καὶ μὴν 
-Z/2/905/10	<Διοκλῆς ὁ Καρύστιος> καὶ <Πραξαγόρας ὁ Κῷος ὁ Νικάρχου>, 
-Z/2/905/11	μικρὸν ὕστερον <Ἱπποκράτους> γεγονότες, ταὐτὰ λέγουσι, πολλοὶ δὲ 
-Z/2/905/12	καὶ ἄλλοι. ἆρ' οὖν πάντες ἠγνοήκασι; ἀλλ' οὐ θέμις ὑπὲρ ἀνδρῶν τηλι-
-Z/2/905/13	κούτων οὕτω φρονεῖν. τί ποτέ ἐστιν, ὃ λέγουσιν; τὰ στόματα τῶν ἐν τῇ 
-Z/2/905/14	μήτρᾳ ἀγγείων οὕτω καλοῦσι. καὶ γὰρ καὶ ταῦτα κονδυλώδεις ἐξοχὰς 
-Z/2/906/1	ἐπιφυομένας ἴσχει παρὰ τὸν τῆς κυήσεως χρόνον, οἷαι καὶ ἐν | τῷ ἀπευ-
-Z/2/906/2	θυσμένῳ γίνονται ἐπὶ αἱμορροΐσιν. λέγω δὲ ταῦτα οὐ μαντευσάμενος, 
-Z/2/906/3	ἀλλὰ παρὰ <Πραξαγόρου> μαθών. ὁ γάρ τοι <Πραξαγόρας> ὧδέ πώς 
-Z/2/906/4	φησι αὐταῖς λέξεσι· «Κοτυληδόνες δέ εἰσι τὰ στόματα τῶν φλεβῶν τῶν 
-Z/2/906/5	εἰς τὴν μήτραν ἡκουσῶν.» ὥστε ἔχοι κἂν ἡ γυναικεία μήτρα κοτυληδόνας· 
-Z/2/906/6	καὶ ᾗ διαφέρουσιν αὗταί τε καὶ 〈αἱ〉 ἐπὶ τῶν ἀλόγων ζῴων, σαφὲς ἤδη 
-Z/2/906/7	οἶμαι ἐκ τῶν εἰρημένων γεγονέναι.  
-Z/2/906/8	  Ἀρχόμενα οὖν τὰ τοῦ χορίου ἀγγεῖα ἐντεῦθεν, ὅθεν περ εἴρηται, 
-Z/2/906/9	διαπλέκει τε τὸ χόριον ἀλλήλοις τε μίγνυται καὶ συμφύεται. ὁ δὲ τρόπος 
-Z/2/906/10	αὐτῶν τῆς συνόδου τοιόσδε τίς ἐστιν· ἐννόησον ῥίζας δένδρου πολλάς τε 
-Z/2/906/11	καὶ λεπτὰς κατὰ δύο καὶ τρεῖς ἀλλήλαις ἑνουμένας, ὥστε ἐξ αὐτῶν ἑτέρας 
-Z/2/906/12	ῥίζας γίνεσθαι, μείζους μὲν τῷ μεγέθει, ἐλάττους δὲ τῷ ἀριθμῷ, κἀκείνας 
-Z/2/906/13	πάλιν συνιούσας ἀλλήλαις ἑτέρας ὡσαύτως ποιεῖν, εἶτα ἐκ τῶν γενομένων 
-Z/2/906/14	κατὰ τὸν αὐτὸν τρόπον ἄλλας καὶ τοῦτο ἀεὶ γινόμενον, ἕως ἂν ἐς ταὐτὸν 
-Z/2/906/15	ἐλθοῦσαι σύμπασαι τελευτήσωσιν ὑπ' ἄκραν τῆς γῆς τὴν ἐπιφάνειαν εἰς 
-Z/2/907/1	τὸ τοῦ δένδρου μέρος ἐκεῖνο, ὃ καλεῖται στέλεχος. καὶ γάρ τοι | τὰ ἀγγεῖα 
-Z/2/907/2	ταῦτα, οἷον ῥίζαι τινὲς οὖσαι πολλαὶ καὶ μικραί, συμφύονται καὶ συμ-
-Z/2/907/3	φυόμενα τῶν προτέρων 〈γίνονται μείζον〉α· εἶτα ἐφεξῆς μείζονα γινόμενα 
-Z/2/907/4	περατοῦνται σύμπαντα εἰς δύο οἷον στελέχη, φλέβας μὲν τὰ φλεβώδη, 
-Z/2/907/5	ἀρτηρίας δὲ τὰ νευρώδη, ἑκάτερον ἐξ ἑκατέρου μέρους, δεξιοῦ τε καὶ 
-Z/2/907/6	ἀριστεροῦ, ἐμβαλλούσας εἰς τὸ ἔμβρυον κατὰ τὸν ὀμφαλόν. οὐδὲ γὰρ 
-Z/2/907/7	οὐδὲ ἄλλο τί ἐστιν ὁ ὀμφαλὸς ἀλλ' ἢ τὰ τέτταρα ἀγγεῖα, μέσον αὑτῶν 
-Z/2/907/8	ἔχοντα τὸν οὐραχόν. οὗτος δέ ἐστιν ἀρχὴ τοῦ ἀλλαντοειδοῦς χιτῶνος, 
-Z/2/907/9	ὃν ἐπικεῖσθαι κατὰ τὰ ἐξέχοντα τοῦ ἐμβρύου ἐλέγομεν. συντέτρηταί τε 
-Z/2/907/10	εἰς τὸν πυθμένα τῆς κύστεως τοῦ ἐμβρύου εὐρεῖ καὶ ἀξιολόγῳ πόρῳ, 
-Z/2/907/11	ὥστε εἶναι ἕνωσιν τῇ κύστει πρὸς τὸν ἀλλαντοειδῆ χιτῶνα διὰ τοῦ 
-Z/2/907/12	οὐραχοῦ, μεταξὺ ἀμφοῖν κειμένου. καθ' ὃ δὲ πρῶτον ἀνευρυνομένου τοῦ 
-Z/2/907/13	οὐραχοῦ ἀποφύεται ὁ ὑμήν, τραχύτης ἱκανὴ καὶ οἷον ψωρώδης φαίνεται. 
-Z/2/907/14	καὶ μὴν καὶ ὑγρὸν οὐκ ὀλίγον ἐν ἑκατέρῳ τῶν ὑμένων περιέχεται, διαφέρον 
-Z/2/907/15	τοῦ ἑτέρου τὸ ἕτερον καὶ τῇ χροιᾷ καὶ τῷ πλήθει. ξανθὸν μὲν γὰρ τὸ ἐν 
-Z/2/908/1	τῷ ἀλλαντοειδεῖ, λευκότερον δέ πως | τὸ ἐν τῷ ἀμνειῷ. τοῦτο δὲ καὶ 
-Z/2/908/2	πλέον ἐστὶ τοῦ ἑτέρου· καὶ γὰρ καὶ ὁ χιτὼν τοῦ χιτῶνος μείζων, εἴ γε ὁ 
-Z/2/908/3	μὲν ὅλον τὸ ἔμβρυον ἀμφιέννυσιν, ὁ δὲ κατά τινα μέρη ἐπίκειται αὐτῷ. 
-Z/2/908/4	ὅθεν δὲ καὶ τοῖς ὑγροῖς τούτοις ἡ γένεσις καὶ τίς ἡ ἀπ' αὐτῶν χρεία, ἐν  
-Z/2/908/5	τῷ ἐφεξῆς λόγῳ πάντα εἰρήσεται. καὶ τὰ περὶ τῶν ἀγγείων τῶν εἰς τὸ 
-Z/2/908/6	ἔμβρυον διὰ τοῦ ὀμφαλοῦ καθηκόντων αὐτὰ καθ' αὑτὰ εἰρήσεται ἐν 
-Z/2/908/7	ἑτέρῳ λόγῳ, ἐν τῇ τοῦ Ἐμβρύου ἀνατομῇ.  