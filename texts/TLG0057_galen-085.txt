
[0057]  [085]  []  []

-Z/15/1/t1	              {ΓΑΛΗΝΟΥ 
-Z/15/1/t2	ΕΙΣ ΤΟ ΠΕΡΙ ΦΥΣΕΩΣ ΑΝΘΡΩΠΟΥ ΒΙΒΛΙΟΝ ΙΠΠΟΚΡΑΤΟΥΣ 
-Z/15/1/t3	          ΥΠΟΜΝΗΜΑ ΠΡΩΤΟΝ} 
-Z/15/1/t3	 
-Z/15/1/1	  Περὶ τῶν καθ' Ἱπποκράτην ϲτοιχείων πάλαι ποθ' ὑπόμνημα τῶν 
-Z/15/1/2	ἑταίρων τινὶ πρὸϲ ἀποδημίαν ϲτελλομένῳ γράψαϲ ἐπιδέδωκα τῆϲ ἐκείνου 
-Z/15/1/3	ϲτοχαζόμενοϲ ἕξεωϲ· ἅπερ οὖν ᾔδειν αὐτὸν ἀκριβῶϲ ἐπιϲτάμενον, οὔτ' 
-Z/15/1/4	ἀπέδειξα κατὰ τὴν ἀρχὴν τοῦ ϲυγγράμματοϲ οὔτ' ἀνέμνηϲα, καίπερ 
-Z/15/2/1	εἰωθὼϲ | οὕτω πράττειν, ὅταν κοινὸϲ ὁ λόγοϲ ἅπαϲι τοῖϲ ἀναγνωϲο-
-Z/15/2/2	μένοιϲ αὐτὸν ἔϲεϲθαι μέλλῃ· φθάϲαντοϲ δ' οὐκ οἶδ' ὅπωϲ εἰϲ πολλοὺϲ 
-Z/15/2/3	ἐκπεϲεῖν τοῦ ϲυγγράμματοϲ οὐκέθ' ἕτερον ἐπ' αὐτῷ ποιεῖν ἔδοξέ μοι, 
-Z/15/2/4	καὶ μέντοι καὶ τὴν ἐξήγηϲιν τοῦ Περὶ φύϲεωϲ ἀνθρώπου βιβλίου διὰ 
-Z/15/2/5	τοῦτο ἀνεβαλλόμην, ὅτι τὰ ϲυνέχοντα πάντα διὰ τοῦ προεκδοθέντοϲ 
-Z/15/2/6	ὑπομνήματοϲ, ὃ Περὶ τῶν καθ' Ἱπποκράτην ϲτοιχείων ἐπιγέγραπται, 
-Z/15/2/7	ϲαφῶϲ ἐδέδεικτο. νῦν οὖν, ἐπειδὴ καὶ αὐτοῦ τοῦ Ἱπποκρατείου ϲυγ-
-Z/15/2/8	γράμματοϲ ἐξήγηϲιν οὐ μόνον τῶν ἀναγκαίων εἰϲ τὸ δόγμα λέξεων, 
-Z/15/2/9	ὡϲ ἐν ἐκείνῳ πρότερον ἐπεποιήμην, ἀλλὰ παϲῶν ἐφεξῆϲ ἐδεήθηϲαν 
-Z/15/2/10	οἱ ἑταῖροι παρ' ἐμοῦ λαβεῖν, ἀρχόμενοϲ τῆϲ ἐξηγήϲεωϲ ἐκεῖνα λέξω 
-Z/15/2/11	πρότερον, ὅϲα παρέλιπον εἰπεῖν ἐν ἀρχῇ τοῦ Περὶ τῶν καθ' Ἱππο-
-Z/15/2/12	κράτην ϲτοιχείων, ἐπειδὴ γινώϲκειν αὐτὰ τὸν ἑταῖρον ἠπιϲτάμην. 
-Z/15/2/13	  ἓν μὲν δὴ καὶ πρῶτον ἔϲτιν εἰπεῖν, ὅ τι ποτε ϲημαίνεται πρὸϲ 
-Z/15/2/14	τοῦ τῆϲ φύϲεωϲ ὀνόματοϲ, ἀφ' οὗ καὶ τῶν παλαιῶν φιλοϲόφων ἔνιοι 
-Z/15/2/15	παρονομαϲθέντεϲ ἐκλήθηϲαν φυϲικοί. γενήϲεται δ' ὑμῖν ὧν ἕνεκα 
-Z/15/3/1	λέγω τοῦτο δῆλον ἀναγνοῦϲι τὰ Περὶ φύϲεωϲ αὐ|τοῖϲ γεγραμμένα 
-Z/15/3/2	βιβλία· φαίνεται γὰρ ἐξηγούμενα τὴν πρώτην οὐϲίαν ὁποία τίϲ ἐϲτιν,  
-Z/15/3/3	ἣν ἀγέννητόν τε καὶ ἀίδιον εἶναί φαϲιν ὑποβεβλημένην ἅπαϲι τοῖϲ 
-Z/15/3/4	γεννητοῖϲ τε καὶ φθαρτοῖϲ ϲώμαϲι, τά θ' ὑπάρχοντα κατὰ τὸν ἴδιον 
-Z/15/3/5	λόγον ἑκάϲτῳ τῶν γεννωμένων τε καὶ φθειρομένων, οἷϲ γνωϲθεῖϲιν 
-Z/15/3/6	ἕπεται καὶ ἡ τῶν ἄλλων γνῶϲιϲ, ὅϲα μὴ κατὰ τὸν ἴδιον λόγον ἑκάϲτῃ 
-Z/15/3/7	τῶν κατὰ μέροϲ οὐϲιῶν ϲυμβαίνει. τελεία μὲν οὖν διδαϲκαλία τῆϲ 
-Z/15/3/8	ἑκάϲτου τῶν ὄντων φύϲεωϲ οὕτω γίνεται, κἂν ἓν δή τιϲ ἢ δύο τῶν 
-Z/15/3/9	ὑπαρχόντων τινὶ διέρχηται· καὶ τοῦτο εἰθιϲμένοι λέγειν εἰϲὶν οἱ ἄν-
-Z/15/3/10	θρωποι περὶ τῆϲ τοῦ πράγματοϲ φύϲεωϲ ἀποφαίνεϲθαί τι, καθάπερ 
-Z/15/3/11	καὶ <ὁ ποιητὴϲ> ποιεῖ· προειπὼν γὰρ 
-Z/15/3/12	    ὣϲ ἄρα φωνήϲαϲ πόρε φάρμακον ἀργεϊφόντηϲ 
-Z/15/3/13	    ἐκ γαίηϲ ἀνελὼν καί μοι φύϲιν αὐτοῦ ἔδειξεν 
-Z/15/3/14	ἐφεξῆϲ φηϲι 
-Z/15/3/15	    ῥίζῃ μὲν μέλαν ἔϲκε, γάλακτι δὲ ἴκελον ἄνθοϲ. 
-Z/15/3/16	οὕτω δὲ καὶ <οἱ περὶ τῶν βοτανῶν γράψαντεϲ> ἢ ὅλωϲ <περὶ | 
-Z/15/4/1	φυτῶν> ἐκδιδάϲκουϲι τὴν αἰϲθητὴν αὐτῶν φύϲιν ὁποία τίϲ ἐϲτιν ἑκάϲτῳ 
-Z/15/4/2	ἁπτομένῳ καὶ γευομένῳ καὶ ὀϲμωμένῳ καὶ βλεπομένῳ διηγούμενοι 
-Z/15/4/3	τίνα τε ἔχει δύναμιν ἢ εἴϲω τοῦ ϲώματοϲ λαμβανόμενον ἢ ἔξωθεν 
-Z/15/4/4	ἐπιτιθέμενον· ἐν τούτοιϲ γὰρ ἡ αἰϲθητὴ φύϲιϲ ἑκάϲτου τῶν ὄντων ἐϲτίν· 
-Z/15/4/5	ἡ δὲ τούτων ἀνωτέρω καὶ πρώτη· περὶ ἧϲ ἐγώ τε προείρηκα καὶ 
-Z/15/4/6	<Πλάτων> ἐπίϲταϲθαι ϲυμβουλεύει τὸν βουλόμενον ὁτιοῦν πρᾶγμα μεθόδῳ 
-Z/15/4/7	μεταχειρίζεϲθαι. παραγράψω δέ ϲοι καὶ τὴν ῥῆϲιν αὐτοῦ· ”ψυχῆϲ οὖν 
-Z/15/4/8	φύϲιν ἀξίωϲ λόγου κατανοῆϲαι οἴει δυνατὸν εἶναι ἄνευ τῆϲ τοῦ ὅλου 
-Z/15/4/9	φύϲεωϲ; —εἰ μὲν οὖν Ἱπποκράτει τῷ τῶν Ἀϲκληπιαδῶν δεῖ τι πείθε-
-Z/15/4/10	ϲθαι, οὐδὲ περὶ ϲώματοϲ ἄνευ τῆϲ μεθόδου ταύτηϲ. —καλῶϲ γάρ, ὦ 
-Z/15/4/11	ἑταῖρε, λέγει· χρὴ μέντοι πρὸϲ τῷ Ἱπποκράτει τὸν λόγον ἐξετάζονταϲ 
[0057]  [085]  []  []

-Z/15/4/12	ϲκοπεῖν εἰ ϲυμφωνεῖ. —φημί. —〈τὸ τοίνυν περὶ φύϲιν ϲκοπεῖν〉 τί 
-Z/15/4/13	ποτε λέγει Ἱπποκράτηϲ τε καὶ ὁ ἀληθὴϲ λόγοϲ; ἆρ' οὐχ ὧδε δεῖ δια- 
-Z/15/5/1	νοεῖϲθαι περὶ ὁτουοῦν φύϲεωϲ; πρῶτον μὲν εἰ ἁπλοῦν ἢ | πολυειδέϲ 
-Z/15/5/2	ἐϲτιν, οὗ πέρι βουληϲόμεθα εἶναι αὐτοί τε τεχνικοὶ καὶ ἄλλουϲ δυνατοὶ 
-Z/15/5/3	ποιεῖν, ἔπειτα δέ, ἂν μὲν ἁπλοῦν ᾖ, ϲκοπεῖν τὴν δύναμιν αὐτοῦ, τίνα 
-Z/15/5/4	πρὸϲ τί πέφυκεν εἰϲ τὸ δρᾶν ἔχον ἢ τίνα εἰϲ τὸ παθεῖν ὑπό του, 
-Z/15/5/5	ἐὰν δὲ πλείω εἴδη ἔχῃ, ταῦτα ἀριθμηϲάμενον, ὅπερ ἐφ' ἑνὸϲ, τοῦτο 
-Z/15/5/6	ἰδεῖν ἐφ' ἑκάϲτου, τὸ τί ποιεῖν αὐτὸ πέφυκεν ἢ τὸ τί παθεῖν ὑπό του“; 
-Z/15/5/7	αὕτη ϲοι καὶ ἡ τοῦ <Πλάτωνοϲ> ῥῆϲιϲ ἐκ τοῦ Φαίδρου διδάϲκουϲα τοῦ 
-Z/15/5/8	τε τῆϲ φύϲεωϲ ὀνόματοϲ τὸ ϲημαινόμενον ὅπωϲ τε χρὴ μεθόδῳ τὴν 
-Z/15/5/9	οὐϲίαν αὐτῆϲ ἐπιϲκοπεῖϲθαι. 
-Z/15/5/10	  τοιαῦτα δὲ εὕροιϲ ἂν ἅπαντα τὰ Περὶ φύϲεωϲ ἐπιγεγραμμένα 
-Z/15/5/11	βιβλία τῶν παλαιῶν φιλοϲόφων, <Ἐμπεδοκλέουϲ Παρμενίδου Με-
-Z/15/5/12	λίϲϲου Ἀλκμαίωνοϲ Ἡρακλείτου>. τινὲϲ δ' οὐχ ἕν, ἀλλὰ πλείονα 
-Z/15/5/13	βιβλία τῆϲ θεωρίαϲ ἐποιήϲαντο ταύτηϲ, ἔνιοι δὲ καὶ πάνυ πολλά, καθ-
-Z/15/5/14	άπερ <Ἐπίκουροϲ>· ἄρχεται γὰρ καὶ αὐτόϲ, ὥϲπερ οὖν καὶ οἱ ἄλλοι 
-Z/15/5/15	πάντεϲ, ἀπὸ τοῦ ζητῆϲαι πότερον ἕν τι καὶ ἁπλοῦν ἐϲτιν, οὗ τὴν 
-Z/15/6/1	φύϲιν εὑρεῖν ἐπιχειροῦμεν, ἢ ϲύνθετον ἔκ τινων | ἑαυτοῦ προτέρων 
-Z/15/6/2	ἁπλῶν, ἅπερ <οἱ μετ' αὐτοὺϲ τοὺϲ παλαιοὺϲ> εἰθίϲθηϲαν ὀνομάζειν 
-Z/15/6/3	’ϲτοιχεῖα‘, καθάπερ ἐπὶ τῆϲ φωνῆϲ <οἱ γραμματικοὶ> δ̅ καὶ κ̅ φαϲιν 
-Z/15/6/4	εἶναι τὰ ϲτοιχεῖα, τουτέϲτιν ἁπλᾶ καὶ πρῶτα μόρια καὶ μηκέτ' εἰϲ ἄλλα 
-Z/15/6/5	διαιρεῖϲθαι δυνάμενα καθάπερ αἱ ϲυλλαβαί· τῆϲ γοῦν ϲ̅τ̅ρ̅α̅ ϲυλλαβῆϲ 
-Z/15/6/6	ἔϲτιν ἀφελόντι ϲοι τὸ πρῶτον ϲτοιχεῖον τὸ ϲίγμα τὴν ὑπόλοιπον ἔχειν 
-Z/15/6/7	τὴν τ̅ρ̅α̅ μένουϲαν ἔτι ϲυλλαβήν· οὕτω δὲ καί, ἐὰν αὐτῆϲ πάλιν τῆϲ 
-Z/15/6/8	τ̅ρ̅α̅ τὸ πρῶτον ἀφέλῃϲ γράμμα τὸ τ̅, τὸ ταύτηϲ ὑπόλοιπον ἕξειϲ διαι-
-Z/15/6/9	ρεῖϲθαι δυνάμενον τὴν ρ̅α̅· οὐ μὴν τήν γε α̅ διαιρήϲειϲ ἔτι καὶ δείξειϲ 
-Z/15/6/10	ἐκ δυοῖν ἢ τριῶν φθόγγων ὥϲπερ ἄλλαϲ πολλὰϲ ϲυγκειμένην, ἀλλ' 
-Z/15/6/11	ἔϲτιν εἷϲ αὐτῆϲ ἀδιαίρετοϲ ὁ φθόγγοϲ, οὐ κατὰ 〈τὸ〉 ποϲὸν ἁπλῶϲ, ὡϲ 
-Z/15/6/12	ἑτέρωθι δεδείχαμεν <ἡμεῖϲ> τε καὶ <ἄλλοι πολλοὶ τῶν φιλοϲόφων>, 
-Z/15/6/13	ἀλλὰ κατὰ μόνον τὸ εἶδοϲ. οὕτω δὴ καὶ οἱ τὰ τέϲϲαρα ϲτοιχεῖα τῶν  
-Z/15/6/14	ἐν γενέϲει καὶ φθορᾷ ϲωμάτων εἶναι λέγοντεϲ ἀέρα καὶ πῦρ καὶ γῆν 
-Z/15/6/15	καὶ ὕδωρ, ἐπεὶ μηκέτι δυνατόν ἐϲτιν ἕκαϲτον αὐτῶν εἰϲ εἴδη πλείω 
-Z/15/7/1	τμηθῆναι, διὰ τοῦτο τῆϲ φυϲιολογίαϲ ἀρχὰϲ αὐτὰ | τίθενται. πρώτη 
-Z/15/7/2	μὲν γάρ ἐϲτι ϲωμάτων ἐλαχίϲτων ἔννοια κατὰ τὸ ποϲόν, ἐφεξῆϲ δ' 
-Z/15/7/3	ἄλλη δευτέρα κατὰ τὸ ποιόν, ὡϲ ἐπὶ τῶν τῆϲ φωνῆϲ ϲτοιχείων ἐδείχθη· 
-Z/15/7/4	καὶ διέϲτηϲάν γε πρὸϲ ἀλλήλουϲ <οἱ φυϲικοὶ φιλόϲοφοι>, τινὲϲ μὲν 
-Z/15/7/5	κατὰ τὸ ποϲὸν ὑποτιθέμενοι τὰ ϲτοιχεῖα τῶν ἐν γενέϲει καὶ φθορᾷ 
-Z/15/7/6	ϲωμάτων ἐλάχιϲτα μόρια, τινὲϲ δὲ κατὰ τὸ ποιόν. ἀλλὰ περὶ μὲν τοῦ 
-Z/15/7/7	ϲημαινομένου πρὸϲ τῆϲ ’ϲτοιχείου‘ φωνῆϲ ἐν τῷ πρώτῳ τῶν Περὶ τῶν 
-Z/15/7/8	ἰατρικῶν ὀνομάτων ἐπὶ πλεῖϲτον εἴρηται, καθάπερ γε καὶ περὶ τοῦ 
-Z/15/7/9	τῆϲ ’φύϲεωϲ‘ ἐν τῷ πέμπτῳ· νυνὶ δὲ οὐ περὶ προϲηγοριῶν ἢ ϲημαινο-
-Z/15/7/10	μένων, ἀλλὰ περὶ τῶν πραγμάτων αὐτῶν ὁ λόγοϲ ἡμῖν ἐϲτιν, ἐξ ὧν 
-Z/15/7/11	ἐλαχίϲτων εἴτε κατὰ μέγεθοϲ εἴτε κατ' εἶδοϲ ἡ πρώτη ϲύνθεϲιϲ γίνεται 
-Z/15/7/12	τῶν γεννητῶν ϲωμάτων, ἅπερ <Ἀριϲτοτέληϲ> καὶ <ἡμεῖϲ> ὀνομάζομεν 
-Z/15/7/13	’ϲτοιχεῖα πρὸϲ αἴϲθηϲιν‘ καὶ ’ὁμοιομερῆ‘. δευτέρα γὰρ ἐκ τούτων ἄλλη 
-Z/15/7/14	ϲύνθεϲιϲ γίνεται ϲωμάτων, ἃ καλοῦμεν ὀργανικά, χειρὸϲ ϲκέλουϲ ὀφθαλ-
-Z/15/7/15	μοῦ τε καὶ γλώττηϲ καὶ πνεύμονοϲ καὶ καρδίαϲ ἥπατόϲ τε καὶ ϲπληνὸϲ 
-Z/15/7/16	καὶ νεφρῶν καὶ γαϲτρὸϲ καὶ μήτραϲ ὅϲα τ' ἄλλα τοιαῦτα· ϲύγκειται γὰρ 
-Z/15/8/1	ἐκ τῶν | πρώτων καὶ ὁμοιομερῶν, ἃ δὴ καὶ ’πρωτόγονα‘ καλεῖν εἴωθεν 
-Z/15/8/2	<ὁ Πλάτων>, ἡ πρώτη τῶν τοιούτων ὀργάνων φύϲιϲ· ὑπὲρ τούτων τῆϲ 
-Z/15/8/3	διαφορᾶϲ εἴρηται μὲν δὴ καὶ καθ' ἕν τι γράμμα, λεχθήϲεται δὲ καὶ νῦν 
-Z/15/8/4	ἐπὶ κεφαλαίων ἕνεκα ϲαφοῦϲ διδαϲκαλίαϲ. ὁμοιομερὲϲ μέν ἐϲτιν ὀϲτοῦν 
-Z/15/8/5	καὶ χόνδροϲ καὶ ϲύνδεϲμοϲ, ὁμοιομερὲϲ δὲ καὶ ὑμὴν καὶ πιμελὴ καὶ 
-Z/15/8/6	ϲάρξ, ἥ τε τῶν μυῶν ταῖϲ ἰϲὶ περιπλαττομένη καὶ αὐταῖϲ οὔϲαιϲ ὁμοιο-
-Z/15/8/7	μερέϲιν ἥ τ' ἐν τοῖϲ ϲπλάγχνοιϲ, ἣν δὴ καὶ ’παρέγχυμα‘ καλεῖν <ὁ 
-Z/15/8/8	Ἐραϲίϲτρατοϲ> εἴωθεν. ἐδείχθη δ' εὐθὺϲ ἐν ἀρχῇ τῆϲ πραγματείαϲ, ἐν 
-Z/15/8/9	ᾗ τὴν Θεραπευτικὴν μέθοδον ὁποία τίϲ ἐϲτιν ἀπεδείκνυον, ἀδύνατον  
-Z/15/8/10	ὂν εὑρεῖν θεραπείαν ἐνδεικτικῶϲ τὴν περὶ τῶν ὁμοιομερῶν ϲωμάτων 
-Z/15/8/11	ἄνευ τοῦ γνῶναι πότερον ἁπλοῦν ἕκαϲτον αὐτῶν ἐϲτιν ἢ ἐκ πλειόνων 
-Z/15/8/12	ϲύγκειται καὶ πότερον ἐκεῖνα κέκραται δι' ὅλων ἢ ψαύει μόνον. ἐδείχθη 
-Z/15/8/13	δὲ καί, ὡϲ ἔνιοι τῶν ἰατρῶν, ὧν ἐϲτι καὶ <ὁ Ἐραϲίϲτρατοϲ>, ἐξ ἡμίϲεοϲ 
-Z/15/8/14	μέρουϲ εἰϲὶ <δογματικοί>, τὰ μὲν τῶν ὀργανικῶν μορίων νοϲήματα 
-Z/15/9/1	λογικῶϲ θεραπεύοντεϲ, τὰ δὲ τῶν ὁμοιομερῶν ἢ οὐδ' ὅλωϲ ἢ ἐμ|πειρικῶϲ, 
-Z/15/9/2	οἱ πλεῖϲτοι δ' αὐτῶν οὐδ' ὅπῃ διαφέρει τὰ τῶν ὀργανικῶν νοϲήματα 
-Z/15/9/3	τῶν ἐν τοῖϲ ὁμοιομερέϲι γιγνομένων ἐπίϲτανται, καθάπερ οὐδὲ περὶ 
-Z/15/9/4	τοῦ καθ' ἑκάτερον αὐτῶν ἀριθμοῦ. ἀλλ' ὑμεῖϲ γε, ὦ ἑταῖροι, καὶ Περὶ 
-Z/15/9/5	τῆϲ τῶν νοϲημάτων διαφορᾶϲ ἕν τι τῶν ἡμετέρων ὑπομνημάτων ἔχετε 
-Z/15/9/6	καὶ περὶ τῶν ἰαμάτων οὐ ϲμικρὰν πραγματείαν, ἣν ἐπέγραψα Μέθοδον 
-Z/15/9/7	θεραπευτικήν. ἀλλὰ καὶ ταῦτα καὶ τὰ ἄλλα τὸν περὶ τῆϲ <φύϲεωϲ> τοῦ 
-Z/15/9/8	ϲώματοϲ ἡμῶν ἀπαιτοῦϲι λόγον, ὃϲ ἐν τῷ προκειμένῳ ϲυγγράμματι δι-
-Z/15/9/9	δάϲκεται. 
-Z/15/9/10	  διὸ καὶ θαυμάϲειεν ἄν τιϲ ἐκείνων, ὅϲοι νομίζουϲι τὸ Περὶ φύϲεωϲ 
-Z/15/9/11	ἀνθρώπου βιβλίον οὐκ εἶναι τῶν γνηϲίων <Ἱπποκράτουϲ>, ἀλλ', ὡϲ 
-Z/15/9/12	αὐτοὶ καλεῖν εἰώθαϲι, νόθον, ἀπατηθέντεϲ ἐκ τῶν ἐν αὐτῷ διεϲκευαϲμένων 
-Z/15/9/13	τε καὶ παρεγγεγραμμένων, ὑπὲρ ὧν ἐπὶ πλέον μὲν ἐν αὐτοῖϲ τούτοιϲ 
-Z/15/9/14	ἐπιδείξω τοῖϲ ὑπομνήμαϲιν, ἀρκεῖ δὲ νῦν ἐρεῖν, ὅϲα κἀν τῷ Περὶ τῶν 
-Z/15/9/15	γνηϲίων τε καὶ νόθων Ἱπποκράτουϲ ϲυγγραμμάτων ὑπομνήματι εἴρηται, 
-Z/15/9/16	κατὰ λέξιν οὕτωϲ ἔχοντα· „τούτου τοῦ βιβλίου τὸ μὲν κατὰ τὸ Α̅ ̅
̅-̅Z̅/̅1̅5̅/̅1̅0̅/̅1̅	̅γ̅ρ̅ά̅μ̅μ̅α̅ ̅μ̅έ̅ρ̅ο̅ϲ̅ ̅τ̅ὸ̅ ̅π̅ρ̅ῶ̅τ̅ο̅ν̅ ̅ε̅ἰ̅ϲ̅ ̅ϲ̅ καὶ μ̅ ϲτίχουϲ ἐξήκει, | δεικνύον ἐκ θερ-
-Z/15/10/2	μοῦ καὶ ψυχροῦ καὶ ξηροῦ καὶ ὑγροῦ τὰ τῶν ζῴων ϲώματα γεγονέναι 
-Z/15/10/3	μετὰ τοῦ καὶ διδάξαι περὶ τῆϲ τῶν χυμῶν φύϲεωϲ· τὸ δὲ ἀπὸ τοῦδε 
-Z/15/10/4	ποικίλον τοῦτό ἐϲτιν· τὸ μὲν γὰρ πρῶτον αὐτοῦ μέροϲ διακρίνει τὰϲ 
-Z/15/10/5	ϲποραδικὰϲ ὀνομαζομέναϲ νόϲουϲ ἀπὸ τῶν ἐπιδημίων τε καὶ λοιμωδῶν 
-Z/15/10/6	ἰδίαν τε θεραπείαν ἑκατέρου τοῦ γένουϲ ἐν τῷ καθόλου διδάϲκει, τὸ 
-Z/15/10/7	δὲ μετ' αὐτὸ φλεβῶν ἀνατομὴν διέρχεται, κἄπειτα περὶ νοϲημάτων ἐϲτὶ  
-Z/15/10/8	ποικίλη διδαϲκαλία· καὶ μετ' αὐτὴν ὑγιεινὴ δίαιτα πρὸϲ ἰδιώταϲ γεγραμ-
-Z/15/10/9	μένη, κἄπειθ' ἑξῆϲ ὅπωϲ ἄν τιϲ τοὺϲ παχυτέρουϲ ἀνθρώπουϲ λεπτύ-
-Z/15/10/10	νειεν ἢ τοὺϲ λεπτοτέρουϲ ϲαρκώϲειεν, οἷϲ ἔζευκται διδαϲκαλία περὶ ἐμέ-
-Z/15/10/11	των, εἶτά τιϲ ὑπογραφὴ διὰ βραχέων διαίτηϲ παιδίων καὶ μετὰ ταύτην 
-Z/15/10/12	γυναικῶν, εἶτα τῶν γυμναζομένων, εἶτ' ἐπὶ τέλει πρόϲκειται διὰ ϲτίχων 
-Z/15/10/13	ὡϲ δέκα περὶ τῶν ἐγκεφάλου νόϲων εἰκῇ καὶ ὡϲ ἔτυχε προϲερριμμένον. 
-Z/15/10/14	εὔδηλον οὖν ὅτι τὸ μὲν ὅλον βιβλίον ἐκ πολλῶν διεϲκεύαϲται καὶ ϲύγ-
-Z/15/10/15	κειται ϲχεδὸν εἰϲ ἑξακοϲίουϲ ϲτίχουϲ ἢ βραχύ τι ἧττον ἐκτεταμένον. 
-Z/15/11/1	ἔχει δὲ τὸν μὲν πρῶτον | λόγον, ἔνθα περὶ τῶν ϲτοιχείων καὶ τῶν 
-Z/15/11/2	χυμῶν διέρχεται, παντοίωϲ ἐχόμενον τῆϲ <Ἱπποκράτουϲ> τέχνηϲ, ὥϲπερ 
-Z/15/11/3	γε καὶ τὸν δεύτερον, ἔνθα καὶ τὰ διακριτικὰ τῶν ἐπιδημίων τε καὶ 
-Z/15/11/4	ϲποραδικῶν νοϲημάτων. τὸν δὲ περὶ τῆϲ τῶν φλεβῶν ἀνατομῆϲ ἐναργῶϲ 
[0057]  [085]  []  []

-Z/15/11/5	παρεγκείμενον ἔχει, μοχθηρὸν ὅλον· οὔτε γὰρ τοῖϲ φαινομένοιϲ ὁμο-
-Z/15/11/6	λογεῖ καὶ τοῖϲ ἐν τῷ δευτέρῳ τῶν Ἐπιδημιῶν εἰρημένοιϲ μάχεται. τῶν 
-Z/15/11/7	δ' ἑξῆϲ τὰ μὲν παρέγκειται, περὶ ὧν ὅτ' ἐξηγούμεθά ϲοι τὸ βιβλίον 
-Z/15/11/8	ἀκριβωθήϲεται, τὰ δέ ἐϲτιν ἀξιόλογα καὶ διὰ βραχέων καλῶϲ εἰρημένα 
-Z/15/11/9	καὶ τῆϲ <Ἱπποκράτουϲ> ἐχόμενα τέχνηϲ, ὥϲπερ ὅϲα περὶ τῆϲ ὑγιεινῆϲ 
-Z/15/11/10	διαίτηϲ εἴρηται”. 
-Z/15/11/11	  τὸ μὲν ὅλον τὸ βιβλίον ἐκ τούτων ϲύγκειται, τὸ δὲ πρῶτον αὐτοῦ 
-Z/15/11/12	μέροϲ ἁπάϲηϲ τῆϲ <Ἱπποκράτουϲ> τέχνηϲ ἔχει τὴν οἷον κρηπῖδα· διὸ 
-Z/15/11/13	καὶ θαυμάζειν ἔφην ἐνίων ἀποξενούντων αὐτὸ τῆϲ τοῦ Ἱπποκράτουϲ 
-Z/15/11/14	ἐννοίαϲ. οἱ πλεῖϲτοι μὲν γὰρ τῶν γνόντων Ἱπποκράτουϲ τέχνην τοῖϲ 
-Z/15/11/15	γνηϲίοιϲ αὐτὸ ϲυγκαταριθμοῦϲι νομίζοντεϲ τοῦ μεγάλου Ἱπποκράτουϲ 
-Z/15/11/16	ϲύγγραμμα, τινὲϲ δὲ <Πολύβου> τοῦ μαθητοῦ τε ἅμα καὶ διαδεξαμένου 
-Z/15/12/1	τὴν τῶν | νέων διδαϲκαλίαν, ὃϲ οὐδὲν ὅλωϲ φαίνεται μετακινήϲαϲ τῶν 
-Z/15/12/2	Ἱπποκράτουϲ δογμάτων ἐν οὐδενὶ τῶν ἑαυτοῦ βιβλίων, ὥϲπερ οὐδὲ 
-Z/15/12/3	<Θεϲϲαλὸϲ> ὁ υἱὸϲ αὐτοῦ, θαυμάϲιοϲ μὲν ἀνὴρ καὶ οὗτοϲ γενόμενοϲ, ἀλλ' 
-Z/15/12/4	οὐ καταμείναϲ ἐν τῇ πατρίδι καθάπερ ὁ Πόλυβοϲ· Ἀρχελάῳ γὰρ τῷ 
-Z/15/12/5	Μακεδονίαϲ βαϲιλεῖ ϲυνεγένετο. πεπιϲτεύκαϲι μὲν οὖν, ὡϲ ἔφην, καὶ 
-Z/15/12/6	οἱ ἄλλοι ϲχεδὸν ἅπαντεϲ ἰατροὶ πλὴν ὀλίγων δή τινων <Ἱπποκράτουϲ> 
-Z/15/12/7	εἶναι τὸ Περὶ φύϲεωϲ ἀνθρώπου βιβλίον, οὐκ ἀγνοεῖ δὲ οὐδὲ <Πλάτων> 
-Z/15/12/8	αὐτόϲ· γράφει γοῦν ἐν Φαίδρῳ τὴν προγεγραμμένην ῥῆϲιν ὀλίγον ἔμπρο- 
-Z/15/12/9	ϲθεν, ἧϲ ἡ ἀρχή· ”ψυχῆϲ οὖν φύϲιν ἀξίωϲ λόγου κατανοῆϲαι οἴει δυνατὸν 
-Z/15/12/10	εἶναι ἄνευ τῆϲ τοῦ ὅλου φύϲεωϲ; —εἰ μὲν οὖν Ἱπποκράτει τῷ τῶν 
-Z/15/12/11	Ἀϲκληπιαδῶν δεῖ τι πείθεϲθαι, οὐδὲ περὶ ϲώματοϲ ἄνευ τῆϲ μεθόδου 
-Z/15/12/12	ταύτηϲ.“ ταύτην τὴν ῥῆϲιν ἐχρῆν ἀναγνόνταϲ τοὺϲ εἰκῇ φλυαροῦνταϲ 
-Z/15/12/13	ἐπιϲκέψαϲθαι, τίνι τῶν βιβλίων <Ἱπποκράτουϲ> ἡ ὑπὸ <Πλάτωνοϲ> ἐπ-
-Z/15/12/14	αινουμένη μέθοδοϲ γέγραπται· φανεῖται γὰρ οὐδὲ καθ' ἓν ἄλλο παρὰ 
-Z/15/12/15	τὸ προκείμενον ἡμῖν νῦν ϲύγγραμμα, τὸ Περὶ φύϲεωϲ ἀνθρώπου, 〈ζητῶν 
-Z/15/12/16	ὁ Ἱπποκράτηϲ πρῶτον μὲν περὶ ϲώματοϲ ἀνθρώπου, πότερον ἁπλοῦν 
-Z/15/13/1	ἢ πολυειδέϲ ἐϲτιν〉, | ἔπειτα δὲ καὶ τῶν ἄλλων ἕκαϲτον, ὧν <ὁ Πλάτων> 
-Z/15/13/2	διῆλθεν, ἃ κἀγὼ διά τε τῶν Περὶ τῶν καθ' Ἱπποκράτην ϲτοιχείων 
-Z/15/13/3	ἐδίδαξα καὶ νῦν οὐχ ἧττον ἔρχομαι δείξων, ἐπειδήπερ ὑμῖν οὕτωϲ ἔδοξεν. 
-Z/15/13/4	  ἐκεῖνο δ' οὖν ἔτι προϲθεὶϲ τῷ λόγῳ πρὸϲ τὴν ἐξήγηϲιν ἀφίξομαι 
-Z/15/13/5	τῶν ἐν τῷ βιβλίῳ ῥήϲεων· ἐκπεϲόντοϲ εἰϲ πολλοὺϲ τοῦ γραφέντοϲ μοί 
-Z/15/13/6	ποτε βιβλίου 〈τοῦ〉 Περὶ τῶν καθ' Ἱπποκράτην ϲτοιχείων ἐπαινεθέντοϲ 
-Z/15/13/7	τε πρὸϲ ἁπάντων τῶν πεπαιδευμένων, ὀλίγοι δή τινεϲ τῶν ἀπαιδεύτων, 
-Z/15/13/8	ὅϲοι τῶν μὲν ἐν αὐτῷ γεγραμμένων ἀποδείξεων οὐδεμίαν ἠδυνήθηϲαν 
-Z/15/13/9	ἐλέγξαι καίτοι γ' ἐπιχειρήϲαντεϲ, ἀπεπνίγοντο δὲ ὑπὸ τοῦ φθόνου, 
-Z/15/13/10	τοῦτο ᾠήθηϲαν ἱκανὸν εἶναι πρὸϲ διαβολήν, ὡϲ οὔκ ἐϲτιν <Ἱπποκράτουϲ> 
-Z/15/13/11	αὐτοῦ τὸ ϲύγγραμμα. 〈μὴ〉 τοίνυν ἔϲτω μήθ' <Ἱπποκράτουϲ> μήτ' αὖ τοῦ 
-Z/15/13/12	<Πολύβου> μηδ', εἰ βούλοιντο, γεγράφθω τὴν ἀρχήν τι ϲύγγραμμα Περὶ 
-Z/15/13/13	φύϲεωϲ ἀνθρώπου δεικνύον ἐκ θερμοῦ καὶ ψυχροῦ καὶ ξηροῦ καὶ ὑγροῦ 
-Z/15/13/14	τὰ ϲώμαθ' ἡμῶν γεγονέναι. εἰ γὰρ καὶ τοῦτ' αὐτοῖϲ χαριϲόμεθα, τό γε 
-Z/15/13/15	ἐκ τούτων ϲυγκεῖϲθαι τὰ ϲώματα ἡμῶν καὶ γεγονέναι <Ἱπποκράτουϲ> ἐϲτὶ 
-Z/15/14/1	δόγματα. φαίνεται γὰρ ἐν τοῖϲ | γνηϲιωτάτοιϲ ἑαυτοῦ βιβλίοιϲ οὐ μόνον 
-Z/15/14/2	τὰϲ τῶν νόϲων διαφορὰϲ ἀκολούθωϲ ταῖϲ ἀρχαῖϲ ταύταιϲ ποιούμενοϲ, 
-Z/15/14/3	ἀλλὰ καὶ τοὺϲ τῶν ἰάϲεων τρόπουϲ ἐντεῦθεν εὑρίϲκων. τὰ νοϲήματα 
-Z/15/14/4	μὲν γὰρ αὐτῷ κατὰ τὸ θερμόν τε καὶ ψυχρὸν ὑγρόν τε καὶ ξηρὸν 
-Z/15/14/5	ἀλλήλων διαφέρει, ἡ θεραπεία δὲ γίνεται τῶν μὲν θερμῶν ψυχομένων, 
-Z/15/14/6	τῶν δὲ ὑγρῶν ξηραινομένων, ὥϲπερ γε καὶ τῶν μὲν ψυχρῶν θερμαινομέ-
-Z/15/14/7	νων, τῶν δὲ ξηρῶν ὑγραινομένων. ἔτι τε τούτων ἔμπροϲθεν αὐτῶν τῶν 
-Z/15/14/8	κατὰ τοὺϲ ἀνθρώπουϲ φύϲεων τὰϲ μὲν θερμὰϲ ἡγεῖται, τὰϲ δὲ ψυχράϲ, 
-Z/15/14/9	τὰϲ δὲ ὑγράϲ, τὰϲ δὲ ξηράϲ, ἡλικίαϲ τε ὡϲαύτωϲ καὶ χώραϲ κατὰ τὸν αὐτὸν  
-Z/15/14/10	τρόπον ἀλλήλων διαφέρειν ὑπολαμβάνει, μηδὲν τούτων <Ἐραϲιϲτράτου> 
-Z/15/14/11	ποτὲ φθεγξαμένου καθάπερ οὐδὲ ἄλλου τινόϲ, ὅϲοι τὸ θερμὸν ἐπί-
-Z/15/14/12	κτητον, οὐ ϲύμφυτον εἶναι νομίζουϲιν. οὕτω δὲ καὶ τἄλλα πάντα τὰ 
-Z/15/14/13	κατὰ μέροϲ ὁ μὲν <Ἱπποκράτηϲ> εἰϲ τὰϲ ἀρχὰϲ ταύταϲ ἀναφέρει, οὐ 
-Z/15/14/14	φυλάττει δὲ <ὁ Ἐραϲίϲτρατοϲ>, ὡϲ διὰ τοῦτο καὶ τῶν φυϲικῶν ἔργων 
-Z/15/14/15	ἀνεπεξήγητα καταλιπεῖν ἔνια, καθάπερ ἐδιδάξαμεν ἐν τοῖϲ 〈Περὶ〉 τῶν 
-Z/15/15/1	φυϲικῶν δυνάμεων ὑπο|μνήμαϲιν. ἐπεὶ δὲ οἱ πᾶϲι λωβώμενοι τοῖϲ κα-
-Z/15/15/2	λοῖϲ ἐγκαλοῦϲι τῷ μήκει τοῦ λόγου, πάντα μᾶλλον ἢ ὑπομνήματα γρά-
-Z/15/15/3	φειν ἡμᾶϲ εἰπόντεϲ, ἔγνωκα καὶ ταύτην αὐτῶν ἀποκόψαι τὴν ἐπήρειαν 
-Z/15/15/4	ἰδίαν γράψαϲ ἑτέραν πραγματείαν, ἐν ᾗ δείξω τὴν αὐτὴν δόξαν <Ἱππο-
-Z/15/15/5	κράτη> διαφυλάττοντα τῇ κατὰ τὸ Περὶ φύϲεωϲ ἀνθρώπου γεγραμμένῃ 
-Z/15/15/6	καὶ κατὰ τὰ ἄλλα πάντα ϲυγγράμματα. οἶδα δὲ πάλιν, ὥϲπερ ἐν ἅπαϲι 
-Z/15/15/7	τοῖϲ ἀποδεικνυμένοιϲ ὑφ' ἡμῶν οἱ βάϲκανοι διαβάλλειν αἰδεϲθέντεϲ τὰ 
-Z/15/15/8	πρὸϲ ἁπάντων ἐπαινούμενα μέμφονταί τινα θεωρήματα τῶν κοινωνούν-
-Z/15/15/9	των αὐτοῖϲ, οὕτω καὶ νῦν πράξονταϲ αὐτούϲ. ἐπὶ μὲν γὰρ τῶν γρα-
-Z/15/15/10	φηϲομένων βιβλίων ἐροῦϲι χρῆϲθαι μὲν ὄντωϲ <Ἱπποκράτη> ϲκοποῖϲ ϲτοι-
-Z/15/15/11	χειώδεϲι τῷ θερμῷ καὶ ψυχρῷ καὶ ξηρῷ καὶ ὑγρῷ, οὐ μήν γ' ἀληθῶϲ 
-Z/15/15/12	ὑπολαμβάνειν αὐτόν· ὅταν δ' ἀποδεικνύῃ πάλιν ἐκ τούτων τὰ ϲώματα 
-Z/15/15/13	ϲυγκεῖϲθαι, μὴ δοκεῖν <Ἱπποκράτει> τοῦτο ἐροῦϲιν· οὐ γὰρ εἶναι τὸ Περὶ 
-Z/15/15/14	φύϲεωϲ ἀνθρώπου βιβλίον Ἱπποκράτουϲ. ὥϲπερ οὖν ἐκεῖνοι κακουργοῦν-
-Z/15/16/1	τεϲ οὐ παύονται, οὕτω καὶ ὑμεῖϲ μέμνηϲθε τῶν | προκειμένων ἐν ἑκά-
-Z/15/16/2	ϲτῳ τῶν ὑπομνημάτων ἀναμιμνῄϲκειν αὐτούϲ· καὶ μήθ', ὅταν ἀποδει-
-Z/15/16/3	κνύωμεν <Ἱπποκράτη> κατὰ πάντα τὰ ϲυγγράμματα θεμέλιον τῆϲ ἑαυτοῦ 
-Z/15/16/4	τέχνηϲ τιθέμενον ἐν τῇ περὶ τῶν εὑρημένων ϲτοιχείων ἐπιϲτήμῃ, κατα-
-Z/15/16/5	λιπόντεϲ τοῦτο περὶ τῆϲ ἀληθείαϲ αὐτῶν ζητείτωϲαν μήθ', ὅταν περὶ 
-Z/15/16/6	τῆϲ ἀληθείαϲ ζητῶμεν ἢ καὶ ἀποδεικνύωμεν, ἀποχωρείτωϲαν ἐπὶ τὴν  
-Z/15/16/7	περὶ τῆϲ γνώμηϲ αὐτοῦ ϲκέψιν, ἀλλ' ἰδίᾳ μὲν εἰ ἀληθὴϲ ὁ περὶ τῶν 
-Z/15/16/8	ϲτοιχείων λόγοϲ ἐξεταζέτωϲαν, ἰδίᾳ δὲ εἰ ταῦθ' Ἱπποκράτηϲ ἐτίθετο 
-Z/15/16/9	ϲτοιχεῖα. δυοῖν οὖν ὄντοιν τούτοιν τοῖν προβλημάτοιν τὸ πρότερον ἔν 
-Z/15/16/10	τε τῷ Περὶ τῶν καθ' Ἱπποκράτην ϲτοιχείων κἀν τῷ νῦν προκειμένῳ 
-Z/15/16/11	λόγῳ ϲκοπείτωϲαν· ἐκ περιουϲίαϲ δὲ κατὰ τὴν ἀκολουθίαν τοῖϲ οὐκ 
-Z/15/16/12	ἀϲυνέτοιϲ φανεῖται τὰ αὐτὰ τιθέμενοϲ ἀεὶ ϲτοιχεῖα τό τε βιβλίον τὸ 
-Z/15/16/13	νῦν ἡμῖν προκείμενον αὐτὸϲ γράψαϲ. 
-Z/15/16/13	 
-Z/15/16/14	  <Ὅϲτιϲ μὲν εἴωθεν ἀκούειν λεγόντων 
-Z/15/17/1	ἀμφὶ τῆϲ φύϲιοϲ τῆϲ | ἀνθρωπίνηϲ προϲωτέρω ἢ ὁκόϲον αὐτέηϲ 
-Z/15/17/2	ἐϲ ἰατρικὴν ἀφήκει, τουτέῳ μὲν οὐκ ἐπιτήδειοϲ ὅδε ὁ λόγοϲ 
-Z/15/17/3	ἀκούειν. οὔτε γὰρ τὸ πάμπαν ἠέρα λέγω τὸν ἄνθρωπον εἶναι 
-Z/15/17/4	οὔτε πῦρ οὔτε ὕδωρ οὔτε γῆν οὔτε ἄλλο οὐδέν, ὅ τι μὴ φανε-
-Z/15/17/5	ρόν ἐϲτιν ἓν ἐὸν ἐν τῷ ἀνθρώπῳ, ἀλλὰ τοῖϲι βουλομένοιϲι 
-Z/15/17/6	ταῦτα λέγειν παρίημι.> 
-Z/15/17/6	 
-Z/15/17/7	  Ὅϲον ἐπὶ τῇ ῥήϲει ταύτῃ, γνῶναι ϲαφῶϲ τὴν τοῦ ϲυγγραφέωϲ 
-Z/15/17/8	γνώμην οὐ πάνυ τι δόξει δυνατὸν εἶναι. μέμφεται γὰρ τοῖϲ <προ-
-Z/15/17/9	ϲωτέρω> τὸν περὶ τῆϲ φύϲεωϲ λόγον ἀπάγουϲι τῆϲ ἰατρικῆϲ χρείαϲ· 
-Z/15/17/10	προϲωτέρῳ δ' ἄν τιϲ ἀπάγειν ὑπονοήϲειεν ἐκείνουϲ, ὅϲοι τε πῦρ καὶ 
-Z/15/17/11	ὕδωρ καὶ ἀέρα καὶ γῆν εἶναι λέγουϲι τὰ ϲτοιχεῖα τῆϲ ἀνθρώπου φύ-
-Z/15/17/12	ϲεωϲ, ὅϲοι τε τούτων τῶν ϲτοιχείων ἕν τι, κατὰ μὲν τὴν πρόχειρον 
[0057]  [085]  []  []

-Z/15/17/13	φανταϲίαν ἐπὶ τὸ πρότερον ἀφικνουμένων ἡμῶν, κατὰ δὲ τὴν ἀκρι-
-Z/15/17/14	βεϲτέραν ϲκέψιν ἐπὶ τὸ δεύτερον. τοὺϲ γὰρ ἐκ πυρὸϲ καὶ γῆϲ ὕδατόϲ 
-Z/15/17/15	τε καὶ ἀέροϲ ἀλλήλοιϲ κραθέντων ἡγουμένουϲ τὰ ϲώμαθ' ἡμῶν γεγο-
-Z/15/18/1	νέναι | μοχθηρῶϲ ἄν τιϲ ἀξιώϲειε κρίνεϲθαι ὕδωρ ἢ πῦρ ἢ γῆν ἢ ἀέρα 
-Z/15/18/2	δεικνύειν ἐν ἡμῖν ἤ, μὴ δεικνύονταϲ, ἐξελέγχεϲθαι φάϲκειν. ὅμοιον 
-Z/15/18/3	γὰρ τοῦτο τῷ κατὰ τὴν ’τετραφάρμακον‘ δύναμιν ἀξιοῦν ἤτοι κηρὸν ἢ 
-Z/15/18/4	πίτταν ἢ ϲτέαρ ἢ ῥητίνην εἰλικρινῆ δεικνύειν ἤ, μὴ δυναμένοιϲ δεῖξαι,  
-Z/15/18/5	μὴ ϲυγχωρεῖν ἐκ τούτων αὐτὴν ϲυγκεῖϲθαι· ἐν γὰρ τῷ ’κεκρᾶϲθαι‘ φάναι 
-Z/15/18/6	’τὰ τέτταρα‘ τὸ μηδὲν εἰλικρινὲϲ αὐτῶν εἶναι δηλοῦται. δυνατὸν μὲν 
-Z/15/18/7	οὖν ἐϲτιν ἄμφω νοῆϲαι κατὰ τὴν προκειμένην ῥῆϲιν, ἐν δὲ τοῖϲ ἑξῆϲ 
-Z/15/18/8	εἰρηϲομένοιϲ φαίνεται τὸ δεύτερον ὑπὸ τοῦ ϲυγγραφέωϲ καταϲκευα-
-Z/15/18/9	ζόμενον. εἰ δέ τιϲ ἀκριβῶϲ προϲέχει τὸν νοῦν, καὶ κατ' αὐτὴν τήνδε 
-Z/15/18/10	τὴν λέξιν, ἔνθα φηϲὶν <οὔτε γὰρ ἠέρα τὸ πάμπαν εἶναι λέγω τὸν 
-Z/15/18/11	ἄνθρωπον>, οὐ τοῦτό φηϲιν, ὡϲ οὐκ ἔϲτιν ὅλωϲ ἐν ἡμῖν ἀήρ, ὥϲπερ 
-Z/15/18/12	οὐδ' ὅτι πῦρ ἢ ὕδωρ ἢ γῆ, ἀλλ' ὡϲ 〈οὐ〉 <τὸ πάμπαν>. ἐκ δὲ τῆϲ φωνῆϲ 
-Z/15/18/13	ταύτηϲ ϲημαίνεται τὸ μὴ παντελῶϲ, οὐ τὸ μηδ' ὅλωϲ. οὐ γὰρ ἀναιρεῖται 
-Z/15/18/14	παντάπαϲιν ὑπὸ τῆϲ τοῦ πάμπαν λέξεωϲ τὸ πρᾶγμα, περὶ οὗ ποιούμεθα 
-Z/15/19/1	τὸν λόγον, | ἀλλὰ τὸ τέλειον αὐτοῦ καὶ ἄμικτον παραθραύεται. φαίνεται 
-Z/15/19/2	γοῦν ὅ τε <ποιητὴϲ> κατὰ τοῦτο τὸ ϲημαινόμενον χρώμενοϲ τῇ πάμπαν 
-Z/15/19/3	φωνῇ, δι' ὧν φηϲιν· 
-Z/15/19/4	              οὐδ' ὅθι πάμπαν 
-Z/15/19/5	      ἤθελε λαὸν ὀλέϲϲαι Ἀχαϊκὸν Ἰλιόθι πρό, 
-Z/15/19/6	αὐτόϲ τε ὁ <Ἱπποκράτηϲ>, ἡνίκα ἂν λέγῃ· „τῶν ὀξέων νοϲημάτων οὐ 
-Z/15/19/7	πάμπαν ἀϲφαλέεϲ αἱ προαγορεύϲιεϲ οὔτε τῆϲ ὑγείαϲ οὔτε τοῦ θανάτου.” 
-Z/15/19/8	ὁ μὲν γὰρ <ποιητὴϲ> τὸν Δία φηϲὶ χαριζόμενον τῇ Θέτιδι πολὺν μὲν 
-Z/15/19/9	ὄλεθρον ἐθέλειν ἐργάϲαϲθαι τῶν Ἑλλήνων, οὐ μὴν παντελῶϲ γ' αὐτοὺϲ 
-Z/15/19/10	διαφθεῖραι, ὁ δ' <Ἱπποκράτηϲ> πολλὰϲ μὲν τῶν προρρήϲεων εἶναι βεβαίαϲ, 
-Z/15/19/11	ὡϲ ἀπεδείξαμεν ἐν τοῖϲ Εἰϲ τὸ προγνωϲτικὸν ὑπομνήμαϲιν, οὐ μὴν 
-Z/15/19/12	ἁπάϲαϲ γε. βέλτιον 〈οὖν〉 ἀκούειν, ὅπερ καὶ διὰ τῶν ἐφεξῆϲ δηλοῦται, 
-Z/15/19/13	μὴ ϲυγχωρεῖν τὸν <Ἱπποκράτη> τοῖϲ ἀέρα μόνον εἶναι λέγουϲι τὸ ϲτοιχεῖον 
-Z/15/19/14	τοῦ ἀνθρωπείου ϲώματοϲ, ὥϲπερ οὐδὲ τοῖϲ γῆν μόνην ἢ ὕδωρ ἢ πῦρ· 
-Z/15/19/15	οὐδὲ γὰρ ἕν τι τούτων ἐϲτίν, ἀλλ' ἅπαντα ϲτοιχεῖα. | 
-Z/15/20/1	  διὸ καὶ τὴν κατὰ τὸ τέλοϲ τῆϲ ῥήϲεωϲ φωνὴν ἀμφίβολον οὖϲαν 
-Z/15/20/2	ἐν τῷ περὶ διαίρεϲιν καὶ ϲύνθεϲιν γένει τῆϲ ἀμφιβολίαϲ ἄμεινόν ἐϲτι 
-Z/15/20/3	κατὰ διαίρεϲιν ἀναγινώϲκειν, ἔνθα φηϲίν· <οὔτ' ἄλλο οὐδὲν ὅ τι μὴ 
-Z/15/20/4	φανερόν ἐϲτιν ἓν ἐὸν ἐν τῷ ἀνθρώπῳ>. τὸ γὰρ <ἓν ἐὸν> οὐχ, ὡϲ 
-Z/15/20/5	οἱ τὴν προτέραν τῶν ἐξηγήϲεων πρεϲβεύοντεϲ οἴονται, μέροϲ ἕν ἐϲτι  
-Z/15/20/6	λόγου, λεγόμενον ὑπὸ τῶν ἄλλων Ἑλλήνων ἐν δυοῖν ϲυλλαβαῖν ’ἐνόν‘, 
-Z/15/20/7	ὑπὸ δὲ τῶν Ἰώνων ἐν τριϲὶν ’ἐνεόν‘, ἀλλὰ δύο ἐϲτὶ λόγου μέρη, τὸ 
-Z/15/20/8	μὲν ἕτερον ὄνομα μονοϲύλλαβον, ὡϲ ἐπειδὰν λέγωμεν ἀριθμοῦντεϲ ’ἓν‘ 
-Z/15/20/9	δύο τρία, τὸ δ' ἕτερον, ὅπερ ἡμεῖϲ μὲν ’ὂν‘ λέγομεν, οἱ δ' Ἴωνεϲ ’ἐὸν‘ 
-Z/15/20/10	ἐν δυοῖν ϲυλλαβαῖν. ἐπιδειχθήϲεται γὰρ ἐν τοῖϲ ἑξῆϲ <ὁ Ἱπποκράτηϲ> 
-Z/15/20/11	ἀντιλέγων οὐ τοῖϲ περιέχεϲθαι κατὰ τὸ ϲῶμα τῶν τεττάρων ϲτοιχείων 
-Z/15/20/12	ἕκαϲτον οἰομένοιϲ, ἀλλὰ τοῖϲ ἓν μόνον ἐξ αὐτῶν τὴν φύϲιν εἶναι τὴν 
-Z/15/20/13	τοῦ ἀνθρώπου νομίζουϲι. 
-Z/15/20/14	  πῶϲ οὖν, φήϲει τιϲ, ’<προϲωτέρω ἢ> κατὰ τὴν ἰατρικὴν ὁ λόγοϲ 
-Z/15/20/15	οὗτοϲ ἀποχωρεῖ‘, καθ' ὃν ἓν ὁτιοῦν ϲτοιχεῖον ὑποτίθενταί τινεϲ εἶναι 
-Z/15/20/16	τὴν φύϲιν τοῦ ἀνθρώπου; ὅτι, καθάπερ αὐτὸϲ ὀλίγον ὕϲτερον φήϲει, 
-Z/15/21/1	ταύτῃ | τῇ δόξῃ τὸ μήποτε ἀλγεῖν τὸν ἄνθρωπον ἕπεται· καίτοι κἂν 
-Z/15/21/2	τοῦτό τιϲ ϲυγχωρήϲῃ, ἕπεται καὶ τὸ ἰώμενον ἓν εἶναι· φαίνεται δὲ 
-Z/15/21/3	ἀλγῶν καὶ θεραπευόμενοϲ πολυειδῶϲ, ὥϲτε ψευδὴϲ ἀληθῶϲ. 
-Z/15/21/4	  ἴδωμεν οὖν ἤδη τῶν εἰρημένων ἕκαϲτον ἐν ταῖϲ ἐφεξῆϲ ῥήϲεϲιν, 
-Z/15/21/5	ὅπωϲ αὐτὸϲ καταϲκευάζει. 
-Z/15/21/5	 
-Z/15/21/6	  <Οὔτε γὰρ τὸ πάμπαν ἠέρα λέγω τὸν 
-Z/15/21/7	ἄνθρωπον εἶναι 〈οὔτε πῦρ〉 οὔτε ὕδωρ οὔτε γῆν.> 
-Z/15/21/7	 
-Z/15/21/8	  <Ἀρτεμίδωροϲ ὁ> ἐπικληθεὶϲ <Καπίτων> ἔκδοϲιν ἐποιήϲατο τῶν 
-Z/15/21/9	Ἱπποκράτουϲ βιβλίων εὐδοκιμήϲαϲαν οὐ μόνον παρὰ Ἀδριανῷ τῷ αὐτο-
-Z/15/21/10	κράτορι, ἀλλὰ καὶ νῦν ἱκανῶϲ ὑπὸ πολλῶν ϲπουδαζομένην, ὥϲπερ καὶ 
-Z/15/21/11	ἡ τοῦ ϲυγγενοῦϲ αὐτῷ <Διοϲκορίδου>. πολλὰ μὲν οὖν ἀμφότεροι μετ-
-Z/15/21/12	έγραψαν ὑπαλλάττοντεϲ τὰϲ παλαιὰϲ γραφάϲ, ἃϲ μόναϲ ἴϲαϲιν οἱ ἐξη-
-Z/15/21/13	γηϲάμενοι τὰ Ἱπποκράτουϲ βιβλία. πρὸϲ δὲ τοῖϲ πολλοῖϲ καὶ τήνδε | 
-Z/15/22/1	τὴν νῦν προκειμένην λέξιν ὑπήλλαξε <Καπίτων> ὧδέ πωϲ γράψαϲ· <οὔτε 
-Z/15/22/2	γὰρ τὸ πάμπαν ἠέρα λέγω τὸν ἄνθρωπον εἶναι οὔτε πῦρ οὔτε  
-Z/15/22/3	ὕδωρ>. ἐπειδὴ γὰρ οὔτε βιβλίον εὕριϲκεν ἀνδρὸϲ παλαιοῦ τὴν <γῆν> μόνην 
-Z/15/22/4	εἰπόντοϲ εἶναι ϲτοιχεῖον οὔτε παρὰ τοῖϲ μάλιϲτα τὴν τοιαύτην ἱϲτορίαν 
-Z/15/22/5	ἀναλεξαμένοιϲ ἀνδράϲι τοῖϲ <Περιπατητικοῖϲ> ἱϲτορούμενον τῆϲ δόξηϲ 
-Z/15/22/6	ταύτηϲ προϲτῆναί τινα, τὴν λέξιν ὑπήλλαξε τολμηρῶϲ. ἄμεινον δ' ἦν 
-Z/15/22/7	ἐπιτιμῆϲαι τοῖϲ φιλοτίμωϲ ἐζητηκόϲι, τίνοϲ ἦν ἀνδρὸϲ ἡ περὶ τῆϲ <γῆϲ> 
-Z/15/22/8	ὡϲ μόνηϲ ϲτοιχείου δόξα. παραπλήϲιον γάρ ἐϲτι τοῦτο τῷ ζητῆϲαι, τίϲ 
-Z/15/22/9	μὲν ἦν ὁ ἀξιῶν ἐκτετραμμένην ἐπιδεῖϲθαι τὴν χεῖρα ὑπτίαν, καὶ τίϲ 
-Z/15/22/10	μὲν ὁ τὴν τῆϲ πτέρνηϲ ἐπίδεϲιν ἑτέρωϲ ἢ ὡϲ <Ἱπποκράτηϲ> ἀξιῶν 
-Z/15/22/11	ποιεῖϲθαι, τίϲ δὲ ὁ τὴν τῆϲ κλειδόϲ, ἢ τίϲ ὁ τὰ μεθ' ἕλκουϲ κατάγματα 
-Z/15/22/12	κατ' αὐτὸ μὲν τὸ ἕλκοϲ οὐκ ἐπιδῶν, ἑκατέρωθεν δὲ ἐπιδῶν, ἢ τίϲ ἐν 
-Z/15/22/13	τῷ καίειν τὸ κατ' ὦμον ἄρθρον οὐκ ἐν οἷϲ χρὴ μέρεϲιν ἐτίθει τὰϲ 
-Z/15/22/14	ἐϲχάραϲ, ἢ τίνεϲ ἦϲαν οὓϲ ἐν τῷ περὶ ῥάχεωϲ λόγῳ μέμφεται. πολλὰ 
-Z/15/22/15	γὰρ τοιαῦτα κατά τε τὸ Περὶ ἀγμῶν καὶ 〈κατὰ τὸ〉 Περὶ ἄρθρων 
-Z/15/23/1	εἴρη|ται τῷ <Ἱπποκράτει> ποτὲ μὲν ὡϲ ἑνόϲ, ἐνίοτε δ' ὡϲ πολλῶν 
-Z/15/23/2	ἁμαρτανόντων, ὥϲπερ κἀν τῷ Περὶ διαίτηϲ ὀξέων· ἅμα γὰρ κἀκεῖ 
-Z/15/23/3	πολλοὺϲ ἰατροὺϲ μεμφόμενοϲ ἔγραψεν ὧδέ πωϲ· ”οἶδα τοὺϲ ἰητροὺϲ 
-Z/15/23/4	τὰ ἐναντιώτατα ἢ ὡϲ δεῖ ποιέονταϲ· βούλονται γὰρ πάντεϲ ὑπὸ τὰϲ 
-Z/15/23/5	ἀρχὰϲ τῶν νούϲων προταριχεύϲαντεϲ τοὺϲ ἀνθρώπουϲ ἢ δύο ἢ τρεῖϲ 
-Z/15/23/6	ἢ καὶ πλείουϲ ἡμέραϲ οὕτω προϲφέρειν καὶ τὰ ῥοφήματα καὶ τὰ ποτά.“ 
-Z/15/23/7	τίνεϲ οὖν ἦϲαν οἱ διαιτῶντεϲ οὕτω δεικνύτωϲαν ἡμῖν οἱ ἐξηγηταί, τίνεϲ 
-Z/15/23/8	δὲ οἱ νομίζοντεϲ φλέγμα μόνον εἶναι τὸν ἄνθρωπον ἢ τίνεϲ οἱ ξανθὴν 
-Z/15/23/9	χολὴν ἢ τίνεϲ οἱ μέλαιναν· ἐφεξῆϲ γάρ τοι κατ' αὐτὸ τοῦτο τὸ Περὶ 
-Z/15/23/10	φύϲεωϲ ἀνθρώπου βιβλίον εἶναί τινάϲ φηϲιν, οἳ οὕτωϲ ἐδόξαϲαν. ἄμει-
-Z/15/23/11	νον μὲν οὖν ἦν εἰρῆϲθαι τοῖϲ ἐξηγηταῖϲ, ὡϲ τάχα μὲν οὐδ' ἔγραψαν 
-Z/15/23/12	πάντεϲ οὗτοι τὰϲ ἑαυτῶν δόξαϲ. ἐγχωρεῖ δὲ καὶ γραψάντων αὐτῶν μὴ 
-Z/15/23/13	διαϲωθῆναι. φαίνεται γὰρ τοῦτο κατὰ πλείουϲ αἰτίαϲ γινόμενον· ἔνιοι 
-Z/15/23/14	μὲν γὰρ τοὺϲ διαδεξαμένουϲ αὐτῶν τὴν διδαϲκαλίαν οὐκ ἔϲχον, ἔνιοι 
-Z/15/24/1	δὲ οὐκ | ἐξέδοϲαν ζῶντεϲ τὰϲ βίβλουϲ, εἶτα ἀποθανόντων αὐτῶν ἓν ἢ 
-Z/15/24/2	δύο που ϲῳζόμενα τῶν ἀντιγράφων ἀπώλετο. δυνατὸν δέ ἐϲτι καί, 
-Z/15/24/3	διότι κατεφρονήθη, τὰ ϲυγγράμματα αὐτῶν ἀμεληθῆναί τε καὶ τῷ χρόνῳ  
-Z/15/24/4	τελέωϲ ἀπολέϲθαι. καὶ μέντοι καὶ φθονεροί τινεϲ ἤτοι κατακρύπτουϲιν 
-Z/15/24/5	ἢ καὶ τελέωϲ ἀφανίζουϲι τὰ τῶν πρεϲβυτέρων βιβλία, τινὲϲ δ' ὑπὲρ 
-Z/15/24/6	τοῦ λέγειν ὡϲ ἴδια τὰ ἐν αὐτοῖϲ γεγραμμένα πράττουϲι ταὐτόν· καὶ τί 
-Z/15/24/7	θαυμαϲτὸν ἀπολέϲθαι τὰ βιβλία τῶν ἀλλοκότουϲ δόξαϲ γραψάντων, ὅπου 
-Z/15/24/8	γε καὶ παρὰ τοῖϲ Ἀθηναίοιϲ εὑρίϲκονταί τινεϲ εὐδοκίμωϲ ἠγωνιϲμένοι 
[0057]  [085]  []  []

-Z/15/24/9	<κωμικοί> τε καὶ <τραγικοὶ ποιηταὶ> δράμαϲιν οὐκέτι διαϲῳζομένοιϲ; 
-Z/15/24/10	ἵνα γὰρ παραλείπω τὰϲ ἄλλαϲ ἁπάϲαϲ αἰτίαϲ, δυοῖν δὲ μόνων τῶν 
-Z/15/24/11	ἔναγχοϲ ἐν Ῥώμῃ γενομένων μνημονεύϲω, πολλάκιϲ μὲν ἐμπρηϲθέντεϲ 
-Z/15/24/12	ϲηκοί, πολλάκιϲ δὲ ἐν ϲειϲμοῖϲ καταπεϲόντεϲ ἢ κατ' ἄλλην αἰτίαν οὐκ 
-Z/15/24/13	ὀλίγων βιβλίων ἀπωλείαϲ αἴτιοι γεγονέναι φαίνονται. 
-Z/15/24/14	  κακῶϲ μὲν οὖν καὶ <ὁ Καπίτων> ἐτόλμηϲε μεταγράψαι τὴν παλαιὰν 
-Z/15/24/15	ῥῆϲιν, οὔκουν οὐδὲ τοῦτο προϲθείϲ, ὡϲ ἐνεδέχετο τὸν πρῶτον βιβλιο-
-Z/15/25/1	γράφον ἁμαρτεῖν ἀντ' ἄλλου | γράψαντ' ἄλλο, κακῶϲ δὲ καὶ τῶν ἐξη-
-Z/15/25/2	γητῶν ἔνιοι κατεψεύϲαντο <Ξενοφάνουϲ>, ὥϲπερ καὶ <Ϲαβῖνοϲ>, ὡδί 
-Z/15/25/3	πωϲ γράψαϲ αὐτοῖϲ ὀνόμαϲιν· „οὔτε γὰρ τὸ πάμπαν ἀέρα λέγω τὸν 
-Z/15/25/4	ἄνθρωπον, ὥϲπερ <Ἀναξιμένηϲ>, 〈οὔτε πῦρ, ὡϲ <Ἡράκλειτοϲ>〉, οὔτε 
-Z/15/25/5	ὕδωρ, ὡϲ <Θαλῆϲ>, οὔτε γῆν, ὡϲ ἔν τινι <Ξενοφάνηϲ>.” οὐδαμόθι γὰρ 
-Z/15/25/6	εὑρίϲκεται <Ξενοφάνηϲ> ἀποφηνάμενοϲ οὕτωϲ. ἀλλὰ καὶ ὁ <Ϲαβῖνοϲ> αὐ-
-Z/15/25/7	τὸϲ εὔδηλόϲ ἐϲτιν ἐκ τῶν αὐτοῦ καταψευδόμενοϲ, οὐχ ὑπ' ἀγνοίαϲ ἐϲφαλ-
-Z/15/25/8	μένοϲ· ἢ πάντωϲ ἂν ὀνομαϲτὶ προϲέγραψε τὸ βιβλίον, ἐν ᾧ ταῦτα 
-Z/15/25/9	ἀπεφήνατο· νῦν δ' οὕτωϲ ἔγραψεν· ”οὔτε γῆν, ὡϲ ἔν τινι <Ξενοφάνηϲ>.“ 
-Z/15/25/10	καὶ <Θεόφραϲτοϲ> δ' ἂν ἐν ταῖϲ τῶν Φυϲικῶν δοξῶν ἐπιτομαῖϲ τὴν 
-Z/15/25/11	Ξενοφάνουϲ δόξαν, εἴπερ οὕτωϲ εἶχεν, ἐγεγράφει. καί ϲοι πάρεϲτιν, εἰ 
-Z/15/25/12	χαίροιϲ τῇ περὶ τούτων ἱϲτορίᾳ, τὰϲ τοῦ <Θεοφράϲτου> βίβλουϲ ἀνα-
-Z/15/25/13	γνῶναι, καθ' ἃϲ τὴν ἐπιτομὴν ἐποιήϲατο τῶν φυϲικῶν δοξῶν, ὥϲπερ 
-Z/15/25/14	γε πάλιν, εἰ τὰϲ τῶν παλαιῶν ἰατρῶν δόξαϲ ἐθέλοιϲ ἱϲτορῆϲαι, πάρεϲτί 
-Z/15/25/15	ϲοι τὰϲ τῆϲ Ἰατρικῆϲ ϲυναγωγῆϲ ἀναγνῶναι βίβλουϲ ἐπιγεγραμμέναϲ 
-Z/15/26/1	μὲν <Ἀριϲτοτέλουϲ>, | ὁμολογουμέναϲ δὲ ὑπὸ <Μένωνοϲ>, ὃϲ ἦν μα-
-Z/15/26/2	θητὴϲ αὐτοῦ, γεγράφθαι, διὸ καὶ Μενώνεια προϲαγορεύουϲιν ἔνιοι ταυτὶ 
-Z/15/26/3	τὰ βιβλία. δῆλον δὲ ὅτι καὶ <ὁ Μένων> ἐκεῖνοϲ, ἀναζητήϲαϲ ἐπιμελῶϲ  
-Z/15/26/4	τὰ διαϲῳζόμενα κατ' αὐτὸν ἔτι τῶν παλαιῶν ἰατρῶν βιβλία, τὰϲ δόξαϲ 
-Z/15/26/5	αὐτῶν ἐκεῖθεν ἀνελέξατο· τῶν δ' ἤδη διεφθαρμένων παντάπαϲιν ἢ ϲῳζο-
-Z/15/26/6	μένων μέν, οὐ θεωρηθέντων δ' αὐτῷ τὰϲ γνώμαϲ οὐκ ἠδύνατο γράψαι. 
-Z/15/26/7	κατὰ ταῦτ' οὖν τὰ βιβλία χολὴν ξανθὴν ἢ μέλαιναν ἢ φλέγμα ϲτοι-
-Z/15/26/8	χεῖον ἀνθρώπου φύϲεωϲ οὐκ ἂν εὕροιϲ οὐδ' ὑφ' ἑνὸϲ εἰρημένον, αἷμα 
-Z/15/26/9	δὲ καὶ τῶν μεθ' <Ἱπποκράτην> φαίνονται πολλοὶ μόνον εἶναι νομίζον-
-Z/15/26/10	τεϲ ἐν ἡμῖν, ὥϲτε καὶ τὴν πρώτην γένεϲιν ἡμῶν ἐξ αὐτοῦ γίνεϲθαι καὶ 
-Z/15/26/11	τὴν μετὰ ταῦτα κατὰ τὴν μήτραν αὔξηϲιν καὶ ἀποκυηθέντων τελείωϲιν. 
-Z/15/26/12	ἀλλ' ὅ γε <Ἱπποκράτηϲ> ὀλίγον ὕϲτερον ἔγραψεν ὡϲ ὄντων τινων, οἳ 
-Z/15/26/13	καὶ φλέγμα καὶ χολὴν ἐνόμιζον εἶναι τὸν ἄνθρωπον, οὐκ ἂν οὕτω γράψαϲ, 
-Z/15/26/14	εἰ μή τινεϲ ἦϲαν ἤτοι κατ' αὐτὸν ἢ πρὸ αὐτοῦ δοξάζοντεϲ οὕτωϲ. | 
-Z/15/26/14	 
-Z/15/27/1	  <Δοκέουϲι δέ μοι οὐκ ὀρθῶϲ γι-
-Z/15/27/2	νώϲκειν οἱ τὰ τοιαῦτα λέγοντεϲ. γνώμῃ μὲν γὰρ τῇ αὐτῇ πάν-
-Z/15/27/3	τεϲ χρέονται, λέγουϲι δὲ οὐ τὰ αὐτά· ἀλλὰ τῆϲ μὲν γνώμηϲ 
-Z/15/27/4	τὸν ἐπίλογον τὸν αὐτὸν ποιέονται. φαϲὶ γὰρ ἕν τε εἶναι, ὅ τι 
-Z/15/27/5	ἐϲτί, καὶ τοῦτ' εἶναι τὸ ἕν τε καὶ τὸ πᾶν, κατὰ δὲ τὰ ὀνόματα 
-Z/15/27/6	οὐχ ὁμολογέουϲι. λέγει γὰρ αὐτῶν ὁ μέν τιϲ ἀέρα τοῦτο εἶναι 
-Z/15/27/7	τὸ ἕν τε καὶ τὸ πᾶν, ὁ δὲ πῦρ, ὁ δὲ ὕδωρ, ὁ δὲ γῆν. καὶ ἐπιλέ-
-Z/15/27/8	γει ἕκαϲτοϲ τῷ ἑωυτοῦ λόγῳ μαρτύριά τε καὶ τεκμήρια, ἅ 
-Z/15/27/9	ἐϲτιν οὐδέν. ὅτι γὰρ τῇ μὲν γνώμῃ τῇ αὐτῇ πάντεϲ χρέονται, 
-Z/15/27/10	λέγουϲι δὲ οὐ τὰ αὐτά, δῆλον ὅτι οὐδὲ γινώϲκουϲι. γνοίη δ' ἂν 
-Z/15/27/11	ὧδέ τιϲ μάλιϲτα παραγενόμενοϲ αὐτοῖϲ ἀντιλέγουϲι· πρὸϲ 
-Z/15/27/12	γὰρ ἀλλήλουϲ ἀντιλέγοντεϲ οἱ αὐτοὶ ἄνδρεϲ τῶν αὐτῶν ἐναν-
-Z/15/27/13	τίον ἀκροατῶν οὐδέποτε τρὶϲ ἐφεξῆϲ ὁ αὐτὸϲ περιγίνεται ἐν 
-Z/15/27/14	τῷ λόγῳ, ἀλλὰ τοτὲ μὲν οὗτοϲ ἐπικρατεῖ, τοτὲ δὲ οὗτοϲ, ὁτέῳ 
-Z/15/27/15	ἂν τύχῃ μάλιϲτα ἡ γλῶϲϲα ῥυεῖϲα πρὸϲ τὸν ὄχλον. καίτοι 
-Z/15/28/1	δίκαιόν ἐϲτι | τὸν φάντα ὀρθῶϲ γινώϲκειν ἀμφὶ τῶν πρηγ-
-Z/15/28/2	μάτων παρέχειν ἀεὶ ἐπικρατέοντα τὸν λόγον τὸν ἑωυτοῦ,  
-Z/15/28/3	εἴπερ ὄντα γινώϲκει καὶ ὀρθῶϲ ἀποφαίνει. ἀλλ' ἐμοί γε δοκέ-
-Z/15/28/4	ουϲιν οὗτοι οἱ ἄνθρωποι αὐτοὶ ϲφᾶϲ αὐτοὺϲ καταβάλλειν ἐν 
-Z/15/28/5	τοῖϲιν ὀνόμαϲι τῶν λόγων αὐτῶν ὑπ' ἀξυνεϲίηϲ, τὸν δὲ Με-
-Z/15/28/6	λίϲϲου λόγον ἐπανορθοῦν.> 
-Z/15/28/6	 
-Z/15/28/7	  Ὡϲ πρὸϲ εἰδόταϲ, ἃ λέγουϲιν οἱ ϲτοιχεῖον ἓν ὑποτιθέμενοι, ποιεῖται 
-Z/15/28/8	τὸν λόγον. οἵ τε γὰρ τὸ πῦρ εἶναι ϲτοιχεῖον λέγοντεϲ ἐκ τούτου βού-
-Z/15/28/9	λονται τὰ ἄλλα γεννᾶϲθαι πυκνουμένου τε καὶ ϲυναγομένου καὶ πιλου-
-Z/15/28/10	μένου, τῆϲ μὲν ὀλίγηϲ αὐτοῦ πιλήϲεωϲ ἀέρα γεννώϲηϲ, τῆϲ πλείονοϲ 
-Z/15/28/11	δὲ ὕδωρ, τῆϲ τελεωτάτηϲ δὲ καὶ πλείϲτηϲ γῆν, οἵ τε τὸ ὕδωρ οἵ τε 
-Z/15/28/12	τὸν ἀέρα κατὰ τὸν αὐτὸν λόγον ἐκ τοῦ πιλεῖϲθαι καὶ χεῖϲθαι τἄλλα 
-Z/15/28/13	γεννᾶϲθαι λέγουϲι· πιληθὲν μὲν γὰρ τὸ ὕδωρ γῆν γεννᾶν φαϲι, χυθὲν 
-Z/15/28/14	δ' ἀέρα, καθάπερ γε καὶ τὸν ἀέρα πιληθέντα μὲν ὕδωρ, χυθέντα δὲ 
-Z/15/29/1	πῦρ, ὥϲτ' ἐκ | τῆϲ εἰϲ ἄλληλα μεταβολῆϲ τῶν τεϲϲάρων ὁ λόγοϲ ὁρ-
-Z/15/29/2	μᾶται τῶν ἓν ὁτιοῦν ὑποτιθεμένων εἶναι τὸ ϲτοιχεῖον. καὶ διὰ τοῦτο 
-Z/15/29/3	<γνώμῃ μὲν τῇ αὐτῇ> φηϲιν αὐτοὺϲ <χρῆϲθαι, λέγειν δ' οὐ τὰ αὐτά>. 
-Z/15/29/4	  φανερῶϲ οὖν ἐν τούτῳ τῷ λόγῳ παντὶ τοῖϲ ἕν τι μόνον τῶν 
-Z/15/29/5	τεϲϲάρων ϲτοιχείων ἡγουμένοιϲ εἶναι τὸν ἄνθρωπον ἀντιλέγει καί φηϲιν 
-Z/15/29/6	αὐτοὺϲ ἁμαρτάνειν· 〈οὐχ〉 ὅτι γὰρ μηδὲν ἀποδεικνύουϲιν, ἐϲχάτωϲ 
-Z/15/29/7	ἀπίθανοϲ ἦν ὁ λόγοϲ αὐτῶν· ἓν μὲν γάρ τι τῶν τεϲϲάρων εἶναι τὸν 
-Z/15/29/8	ἄνθρωπον οὐ καταϲκευάζουϲι, <τὸν δὲ Μελίϲϲου λόγον> ὀρθοῦϲιν 
-Z/15/29/9	ἡγουμένου μὲν ἓν εἶναι καὶ αὐτοῦ τοῦτο, οὐ μὴν ἐκ τῶν τεϲϲάρων γ' 
-Z/15/29/10	ἕν τι τούτων, ἀέροϲ καὶ γῆϲ ὕδατόϲ τε καὶ πυρόϲ. ἔοικε δὲ ὁ ἀνὴρ 
-Z/15/29/11	οὗτοϲ ἐννοῆϲαι μὲν εἶναί τινα οὐϲίαν κοινήν, ὑποβεβλημένην τοῖϲ τέϲ-
-Z/15/29/12	ϲαρϲι ϲτοιχείοιϲ, ἀγέννητόν τε καὶ ἄφθαρτον, ἣν οἱ μετ' αὐτὸν ’ὕλην‘ 
-Z/15/29/13	ἐκάλεϲαν, οὐ μὴν διηρθρωμένωϲ γε δυνηθῆναι τοῦτο δηλῶϲαι· ταύτην 
-Z/15/29/14	δ' οὖν αὐτὴν τὴν οὐϲίαν ὀνομάζει τὸ ἕν τε καὶ τὸ πᾶν. ἀληθὴϲ δὲ οὐδ' 
-Z/15/29/15	οὗτοϲ ὁ λόγοϲ ἐϲτίν. οὐ γὰρ ἕν τι μόνον ἐϲτὶν ἐκεῖνο, τῶν ἐν γενέϲει 
-Z/15/30/1	καὶ φθορᾷ ϲωμάτων ἀρχή, καθάπερ | ὑπέλαβεν <ὁ Μέλιϲϲοϲ>, ἀλλὰ πρὸϲ 
-Z/15/30/2	αὐτῷ ποιότητεϲ τέϲϲαρεϲ, ψυχρότηϲ ἄκρα καὶ ξηρότηϲ καὶ θερμότηϲ καὶ 
-Z/15/30/3	ὑγρότηϲ. οὐ μὴν ϲτοιχεῖά γε ταῦτ' ἔϲτιν οὔτε τῶν ἄλλων οὔτ' ἀνθρώ-
-Z/15/30/4	που φύϲεωϲ, ἀλλὰ ἀρχαί. ϲυνεκέχυτο δ' ἔτι τοῦτο παρὰ τοῖϲ ἀρχαίοιϲ  
-Z/15/30/5	οὐδ' εἰϲ ἔννοιαν ἀφιγμένοιϲ τῆϲ διαφορᾶϲ ἀρχῆϲ τε καὶ ϲτοιχείου διὰ 
-Z/15/30/6	τὸ δύναϲθαι χρῆϲθαι τῇ τοῦ ϲτοιχείου προϲηγορίᾳ κἀπὶ τῶν ἀρχῶν. 
-Z/15/30/7	ἄλλα δὲ δύο πράγματά ἐϲτι φανερῶϲ ἀλλήλων διαφέροντα, τὸ μὲν 
-Z/15/30/8	ἕτερον ἐλάχιϲτον μόριον τοῦ ὅλου, τὸ δὲ ἕτερον εἰϲ ὃ διαλλάττεται κατ' 
-Z/15/30/9	ἐπίνοιαν αὐτὸ τοῦτο τὸ ἐλάχιϲτον. αὐτὸ μὲν γὰρ τὸ πῦρ οὐχ οἷόν τε 
-Z/15/30/10	διελεῖν εἰϲ δύο ϲώματα καὶ δεῖξαι κεκραμένον ἐξ ἐκείνων, ὥϲπερ οὐδὲ 
-Z/15/30/11	τὴν γῆν ἢ τὸ ὕδωρ ἢ τὸν ἀέρα. νοῆϲαι μέντοι δυνατὸν ἑτέραν μὲν 
-Z/15/30/12	εἶναι τοῦ μεταβάλλοντοϲ τὴν οὐϲίαν, ἑτέραν δὲ τὴν μεταβολὴν αὐτοῦ. 
-Z/15/30/13	οὐ γὰρ ταὐτόν ἐϲτι τὸ μεταβάλλον ϲῶμα τῇ κατ' αὐτὸ μεταβολῇ. τὸ 
-Z/15/30/14	μὲν γὰρ μεταβάλλον ἐϲτὶ τὸ ὑποκείμενον, ἡ μεταβολὴ δὲ αὐτοῦ κατὰ 
-Z/15/30/15	τὴν τῶν ποιοτήτων ἀμοιβὴν γίνεται, θερμότητοϲ μὲν ἄκραϲ ἐγγινομένηϲ 
-Z/15/31/1	αὐτῷ πυρὸϲ ἀποτελου|μένου, καθάπερ γε καὶ ἀέροϲ, ὅταν ἄκραν ὑγρό-
-Z/15/31/2	τητα δέξηται, κατὰ ταὐτὰ δὲ γῆϲ μὲν γινομένηϲ, ἐπειδὰν ἐκεῖνο τὸ 
-Z/15/31/3	ὑποκείμενον ἅπαϲι κατὰ τὴν ἑαυτοῦ φύϲιν ἄποιον ὑπάρχον εἰϲ ἑαυτὸ 
[0057]  [085]  []  []

-Z/15/31/4	δέξηται ξηρότητα χωρὶϲ θερμότητοϲ, ὕδατοϲ δ' ὅταν ψυχρότητα. περὶ 
-Z/15/31/5	μὲν γὰρ τοῦ πρώτου ψυχροῦ ζήτηϲιϲ οὐ ϲμικρὰ γέγονεν, ἧϲ οὔκ ἐϲτι 
-Z/15/31/6	χρεία 〈πρὸϲ τὸ παρόν, ἅτε〉 εἰϲ τὰ τῆϲ ἰατρικῆϲ τέχνηϲ ἔργα μηδὲν 
-Z/15/31/7	ϲυντελούϲηϲ. τὸ γάρ τοι χρήϲιμόν ἐϲτιν ἐν τῷ ζητῆϲαι, πότερον ἓν 
-Z/15/31/8	ἁπλοῦν ἐϲτι τὸ ϲῶμα τῶν ἀνθρώπων ἢ ϲύνθετον ἐξ ἁπλῶν τεττάρων, 
-Z/15/31/9	ὡϲ ἥ τε τοῦ <Πλάτωνοϲ> ἐδίδαξε ῥῆϲιϲ <ἡμεῖϲ> τε κατὰ τὴν Θεραπευτι-
-Z/15/31/10	κὴν μέθοδον ἐδιδάξαμεν εὐθὺϲ ἐν τοῖϲ πρώτοιϲ αὐτῆϲ. 
-Z/15/31/11	  ἀλλὰ περὶ μὲν τούτου καὶ αὖθιϲ εἰρήϲεται· νυνὶ δὲ ἀναμνήϲωμεν, 
-Z/15/31/12	ὡϲ ἐν τῇ προκειμένῃ ῥήϲει τὴν ἀντιλογίαν ἐποιήϲατο πρὸϲ τοὺϲ ἕν τι 
-Z/15/31/13	τῶν τεττάρων εἶναι λέγονταϲ τὸν ἄνθρωπον, οὐ πρὸϲ τοὺϲ τέτταρα. 
-Z/15/31/14	βελτίων οὖν ἀνάγνωϲιϲ εἰκότωϲ ἐλέγετο κατὰ τὴν πρώτην ῥῆϲιν ἡ 
-Z/15/31/15	δαϲύνουϲα κατὰ τὴν ἐκφώνηϲιν τὴν πρώτην ϲυλλαβὴν τοῦ <ἓν ἐόν>. 
-Z/15/32/1	ὅτι γὰρ οὐχ ἕν ἐϲτιν, ἀλλὰ πλείω τὰ ϲυντιθέντα τὴν | τοῦ ἀνθρώπου 
-Z/15/32/2	φύϲιν, ἐπιδείκνυϲιν <ὁ Ἱπποκράτηϲ>, οὐ μὴν ὅτι γε μηδέν ἐϲτι τῶν 
-Z/15/32/3	τεττάρων ϲτοιχείων εἰλικρινὲϲ ἐν τῷ ϲώματι. τὴν ἀρχὴν γὰρ οὐδὲ λέγου-
-Z/15/32/4	ϲιν οἱ τῆϲ δόξηϲ ταύτηϲ ἡγεμόνεϲ τοῦτο. ἓν δή τι παρὰ τὰ τέτταρα,  
-Z/15/32/5	τὸ ἐξ αὐτῶν ϲυγκείμενον, ἀποφαίνονται, ὥϲ γε τὴν τετραφάρμακον 
-Z/15/32/6	δύναμιν οὔτε κηρὸν οὔτε πίτταν οὔτε ῥητίνην οὔτε ϲτέαρ, ἀλλά τι 
-Z/15/32/7	παρὰ ταῦτα ἓν ἄλλο, ὃ ἐξ ἁπάντων κραθέντων γέγονεν, οὔϲηϲ πάλιν 
-Z/15/32/8	καὶ αὐτῆϲ 〈ταύτηϲ〉 τῆϲ δόξηϲ διττῆϲ· ἔνιοι μὲν γὰρ τὰϲ τέτταραϲ 
-Z/15/32/9	ποιότηταϲ μόναϲ κεράννυϲθαι δι' ὅλων ἀλλήλαιϲ λέγουϲιν, ἔνιοι δὲ τὰϲ 
-Z/15/32/10	οὐϲίαϲ ἀπεφήναντο, <Περιπατητικοὶ> μὲν τῆϲ προτέραϲ δόξηϲ προ-
-Z/15/32/11	ϲτάντεϲ, <Ϲτωϊκοὶ> δὲ τῆϲ δευτέραϲ· ἔτι τε τούτων ἔμπροϲθεν <Ἐμπε-
-Z/15/32/12	δοκλῆϲ> ἐξ ἀμεταβλήτων τῶν τεϲϲάρων ϲτοιχείων ἡγεῖτο γίνεϲθαι τὴν 
-Z/15/32/13	τῶν ϲυνθέτων ϲωμάτων φύϲιν, οὕτωϲ ἀναμεμιγμένων ἀλλήλοιϲ τῶν 
-Z/15/32/14	πρώτων, ὡϲεί τιϲ λειώϲαϲ ἀκριβῶϲ καὶ χνοώδη ποιήϲαϲ ἰὸν καὶ χαλ-
-Z/15/32/15	κίτην καὶ καδμείαν καὶ μίϲυ μίξειεν, ὡϲ μηδὲν ἐξ αὐτῶν δύναϲθαι μετα-
-Z/15/32/16	χειρίϲαϲθαι χωρὶϲ ἑτέρου. | 
-Z/15/32/16	 
-Z/15/33/1	  <Τῶν δὲ ἰητρῶν οἱ μέν τινεϲ λέγου-
-Z/15/33/2	ϲιν, ὡϲ ὁ ἄνθρωποϲ αἷμά ἐϲτιν, οἱ δὲ αὐτῶν χολήν φαϲιν 
-Z/15/33/3	εἶναι τὸν ἄνθρωπον, ἔνιοι δέ τινεϲ φλέγμα.> 
-Z/15/33/3	 
-Z/15/33/4	  Ἀντειπὼν ἐν τῷ πρὸ τούτου λόγῳ τοῖϲ φιλοϲόφοιϲ, ὅϲοι ἢ πῦρ 
-Z/15/33/5	μόνον ἢ ὕδωρ ἢ γῆν ἢ ἀέρα τὴν φύϲιν εἶναι νομίζουϲι τοῦ ϲώματοϲ 
-Z/15/33/6	ἡμῶν, καὶ ἐπὶ τοὺϲ ἰατροὺϲ μετέβη κατὰ τὴν προκειμένην ῥῆϲιν ἐπι-
-Z/15/33/7	δεικνὺϲ καὶ τούτουϲ ὁμοίωϲ ἁμαρτάνειν ἐκείνοιϲ, ὅϲοι νομίζουϲιν ἢ αἷμα 
-Z/15/33/8	μόνον εἶναι τὸν ἄνθρωπον ἢ χολὴν ἢ φλέγμα. προφανῶϲ οὖν ἤδη 
-Z/15/33/9	διώριϲται τὸ κατὰ τὴν πρώτην ἁπαϲῶν ῥῆϲιν ἀμφίβολον εἶναι δόξαν· 
-Z/15/33/10	οὐ γὰρ τοῖϲ τὰ τέϲϲαρα ϲτοιχεῖα τιθεμένοιϲ, ἀλλὰ τοῖϲ ἕν τι μόνον ἐξ 
-Z/15/33/11	αὐτῶν ἀντιλέγων ἀεὶ φαίνεται. παραλείπεται δ' ἐνταῦθα δόξα τιϲ ἰατρῶν 
-Z/15/33/12	ἀνάλογον ἔχουϲα τῇ τοῦ <Μελίϲϲου> τῶν λεγόντων ἓν εἶναι τὸν ἄν-
-Z/15/33/13	θρωπον, ὃ μεταβάλλον ἕκαϲτον τῶν εἰρημένων γίνεται. | 
-Z/15/33/13	 
-Z/15/34/1	  <Ἐπίλογον δὲ ποιέονται καὶ οὗτοι 
-Z/15/34/2	πάντεϲ τὸν αὐτόν· ἓν γὰρ εἶναί φαϲιν, ὅ τι ἕκαϲτοϲ βούλεται 
-Z/15/34/3	ὀνομάϲαϲ, καὶ τοῦτο ἓν ἐὸν μεταλλάϲϲειν τὴν ἰδέην καὶ τὴν  
-Z/15/34/4	δύναμιν ἀναγκαζόμενον ὑπό τε τοῦ θερμοῦ καὶ τοῦ ψυχροῦ 
-Z/15/34/5	καὶ γίνεϲθαι γλυκὺ καὶ πικρὸν καὶ λευκὸν καὶ μέλαν καὶ παν-
-Z/15/34/6	τοῖον. ἐμοὶ δὲ οὐδὲ ταῦτα δοκέει οὕτωϲ ἔχειν.> 
-Z/15/34/6	 
-Z/15/34/7	  Καὶ τοὺϲ ἰατρούϲ φηϲιν, ὅϲοι χυμὸν ἕνα μόνον ἔφαϲαν εἶναι κατὰ 
-Z/15/34/8	φύϲιν, ἐπίλογον ποιεῖϲθαι τὸν αὐτὸν ἀλλήλοιϲ τε καὶ τοῖϲ φιλοϲόφοιϲ, 
-Z/15/34/9	ἐπιδεικνύνταϲ τὸν ἕνα τοῦτον χυμόν, ὃν ἂν ἕκαϲτοϲ αὐτῶν ὑποθῆται, 
-Z/15/34/10	μεταβάλλειν εἰϲ τοὺϲ ἄλλουϲ. ἃ δὲ καταϲκευάζων ἕκαϲτοϲ τὴν ἑαυτοῦ 
-Z/15/34/11	δόξαν ἔλαβεν, οὐδ' ἕνα τῶν τεϲϲάρων χυμῶν ἀποδείκνυϲιν εἶναι κατὰ 
-Z/15/34/12	φύϲιν, ἕτερον δ' ἀντ' αὐτῶν τινα πρότερον, ἐξ οὗ μεταβάλλοντοϲ οὗτοι 
-Z/15/35/1	γίνονται, (δόγματόϲ τινοϲ τοιοῦδε πέμπτου δυνα|μένου ϲυϲτῆναι κατὰ 
-Z/15/35/2	τὴν ἰατρικὴν θεωρίαν ἀνάλογον τῷ τοῦ <Μελίϲϲου> κατὰ τὴν φυϲικήν)· 
-Z/15/35/3	ἐν οἷϲ γοῦν φαϲι τὸ <ἓν> τοῦτο μεταβάλλειν <ἀναγκαζόμενον ὑπὸ τοῦ 
-Z/15/35/4	θερμοῦ καὶ τοῦ ψυχροῦ καὶ γίνεϲθαι γλυκὺ καὶ πικρὸν καὶ λευ-
-Z/15/35/5	κὸν καὶ μέλαν>, οὐδὲν ἐκ τούτων τῶν τεϲϲάρων εἰπεῖν ἐοίκαϲιν ἐκεῖνοι, 
-Z/15/35/6	πρὸϲ οὓϲ ἀντιλέγων οὐ τὸ κατὰ φύϲιν ἓν εἶναι φάϲκει, ἀλλ' ἕτερόν τι 
-Z/15/35/7	μεταβάλλον εἰϲ ταῦτα· γλυκὺ μὲν γὰρ τὸ αἷμα, πικρὰν δὲ τὴν ξανθὴν 
-Z/15/35/8	χολήν, καὶ λευκὸν μὲν τὸ φλέγμα, μέλαν δὲ τὴν μέλαιναν εὔλογον 
-Z/15/35/9	εἰρῆϲθαι νῦν, εἰϲ ἃ τὸ ἓν ἐκεῖνο μεταβάλλειν φαϲὶν ἀναγκαζόμενον ὑπό 
-Z/15/35/10	τε τοῦ θερμοῦ καὶ τοῦ ψυχροῦ. 
-Z/15/35/11	  τὸ δὲ ἐπὶ τῇ τελευτῇ τοῦ λόγου προϲκείμενον τὸ καὶ παντοῖον 
-Z/15/35/12	τοὺϲ ἐν ταῖϲ χαλεπαῖϲ οὔϲαιϲ νόϲοιϲ γεννωμένουϲ ἰχῶραϲ ἐνδείκνυται. 
-Z/15/35/13	φαίνεται γοῦν καὶ ἰώδηϲ καὶ φαιὰ χολή, (καλοῦϲι δ' αὐτὴν ἰϲατώδη), 
-Z/15/35/14	καί τιϲ ἐρυθρὰ καὶ πραϲοειδὴϲ ἄλλαι τέ τινεϲ ἀνώνυμοι καὶ μάλιϲθ' 
-Z/15/35/15	ὅταν ᾖ ϲηπεδονῶδεϲ τὸ νόϲημα. 
-Z/15/35/15	 
-Z/15/35/16	  <Ἐγὼ δέ φημι· εἰ ἓν ἦν ὁ ἄνθρω-
-Z/15/36/1	ποϲ, οὐδέποτ' ἂν ἤλγεεν· | οὐδὲ γὰρ ἂν ἦν, ὑφ' ὅτου ἀλγήϲειεν 
-Z/15/36/2	ἓν ἐόν· εἰ δ' οὖν καὶ ἀλγήϲει, ἀνάγκη καὶ τὸ ἰώμενον ἓν εἶναι.>  
-Z/15/36/3	  Ἔμπροϲθεν μὲν αὐτοὺϲ τοὺϲ λόγουϲ διέβαλλεν, οὓϲ ἔλεγον οἱ ἓν 
-Z/15/36/4	εἶναι τὸν ἄνθρωπον ὑπολαβόντεϲ, ἀποδείξαϲ οὐ μόνον ἀναποδείκτουϲ, 
-Z/15/36/5	ἀλλὰ καὶ ἀπιθάνουϲ· τὰ νῦν δὲ τὴν δόξαν αὐτῶν ἀνατρέπει τῶν ἓν 
-Z/15/36/6	οἰομένων εἶναι τὸν ἄνθρωπον. ἔϲτι δὲ οὐ ταὐτὸν ἢ λόγον προτει-
-Z/15/36/7	νόμενον ἐλέγχειν ἢ δόξαν ὡϲ οὐκ ἀληθῆ διαβάλλειν· ἐνδέχεται γὰρ 
-Z/15/36/8	ἀληθῆ μὲν εἶναι τὴν δόξαν, οὐκ ὀρθῶϲ δὲ ὑπό τινων ϲυνηγορεῖϲθαι 
-Z/15/36/9	καὶ διὰ τοῦτο μὴ τῆϲ δόξηϲ τὸν ἔλεγχον, ἀλλὰ τῶν ϲυνηγορηϲάντων 
-Z/15/36/10	αὐτῇ γεγονέναι. νῦν οὖν ἐάϲαϲ τοὺϲ λόγουϲ αὐτῶν ἐλέγχει τὴν δόξαν 
-Z/15/36/11	αὐτὴν μόνην ἐφ' ἑαυτῆϲ οὐ μόνον ἰϲχυροτάτῳ χρηϲάμενοϲ, ἀλλὰ καὶ 
-Z/15/36/12	βραχυτάτῳ λόγῳ· εἶπε γάρ· <εἰ ἓν ἦν ὁ ἄνθρωποϲ, οὐδέποτ' ἂν 
-Z/15/36/13	ἤλγεεν>. ὅντινα λόγον ἔφην ἐξελέγχειν καὶ τοὺϲ ἄτομα καὶ ἄναρμα 
-Z/15/36/14	καὶ ἐλάχιϲτα ϲτοιχεῖα τιθεμένουϲ. ἓν γὰρ τῷ εἴδει καὶ κατὰ τούτουϲ | 
-Z/15/37/1	ἐϲτὶ τὸ ὄντωϲ ὄν. οὕτω δὲ καὶ ὠνόμαϲται τὸ πρῶτον ϲῶμα τὸ ἀγέν-
-Z/15/37/2	νητόν τε καὶ ἄφθαρτον, ἐπειδὴ τἄλλα πάντα τὴν γένεϲιν ἐκ τῆϲ ἐκείνου 
-Z/15/37/3	ϲυνθέϲεωϲ λαμβάνει· γενήϲεται γὰρ ἡ ἐκ τούτων δόξα τὴν γένεϲιν 
-Z/15/37/4	ἡμῶν ἐν ποιᾷ ϲυνθέϲει τῶν ἀιδίων ἐκείνων ϲωμάτων τιθεμένη, καθάπερ 
-Z/15/37/5	ἡ <Ἱπποκράτουϲ> ἐν τῇ κράϲει τῶν τεϲϲάρων ϲτοιχείων, ἣν <Ἀριϲτοτέ-
-Z/15/37/6	ληϲ> τε καὶ <οἱ Ϲτωϊκοὶ> προϲήκαντο. ὅτι δέ, εἴπερ ἓν ἦν ἁπλοῦν ϲτοι-
-Z/15/37/7	χεῖον, οὐκ ἂν ἤλγηϲε τὸ ϲυγκείμενον ἐκ τοῦ τοιούτου ϲτοιχείου ϲῶμα, 
-Z/15/37/8	τεκμήριον εἶναί φηϲι τὸ μηδὲν ἕτερον ὑπάρχειν δεύτερον εἰϲ αὐτὸ 
-Z/15/37/9	δρᾶϲαι δυνάμενον. οὐ γὰρ δὴ αὐτό γε ὑφ' ἑαυτοῦ πάϲχειν ἐγχωρεῖ τὸ 
-Z/15/37/10	ἓν ἐκεῖνο ϲῶμα πρὸϲ τῷ καί, εἰ ϲυγχωρήϲειέ τιϲ ἀλγεῖν αὐτὸ πάϲχον 
-Z/15/37/11	ἐξ ἑαυτοῦ, τὴν ἴαϲιν ἁπλῆν ἔϲεϲθαι· οὐκ ὄντων γὰρ πολλῶν παρ' αὐτῷ 
-Z/15/37/12	πολλοὺϲ τρόπουϲ ἰάϲεωϲ ἀδύνατον γενέϲθαι· νῦν δὲ πολλοί.> 
-Z/15/37/12	 
-Z/15/37/13	  <Πολλὰ γάρ ἐϲτιν ἐν τῷ ϲώματι ἐν-
-Z/15/38/1	εόντα, ἃ | ὅταν παρ' ἀλλήλων παρὰ φύϲιν θερμαίνηται καὶ ψύ-
-Z/15/38/2	χηται καὶ ξηραίνηται καὶ ὑγραίνηται, νόϲουϲ τίκτει· ὥϲτε 
-Z/15/38/3	πολλαὶ μὲν ἰδέαι τῶν ἀλγημάτων, πολλὴ δὲ ἡ ἴηϲίϲ ἐϲτιν.> 
-Z/15/38/3	 
-Z/15/38/4	  Ἐν μὲν τῇ πρὸ ταύτηϲ ῥήϲει τοὺϲ ἕν τι λέγονταϲ εἶναι τὸν ἄν-
-Z/15/38/5	θρωπον, ὅπερ ταὐτόν ἐϲτι τῷ φάναι τὸ ϲυνθετικὸν αὐτοῦ ϲτοιχεῖον ἓν  
[0057]  [085]  []  []

-Z/15/38/6	εἶναι, διήλεγξεν ἐκ τῶν ἀκολουθούντων ἀτόπων τῇ δόξῃ· οὐ γὰρ ἠλγή-
-Z/15/38/7	ϲαμεν 〈ἄν〉 ποτε μηδενὸϲ ὄντοϲ δευτέρου τοῦ διαθεῖναι τὸ ἓν ἐκεῖνο 
-Z/15/38/8	δυναμένου· εἶτ', εἰ καὶ τοῦτο ϲυγχωρήϲαιμεν, ἡ ἴαϲιϲ ἂν γένοιτο μονο-
-Z/15/38/9	ειδήϲ, οὐ πολυειδήϲ. ἐν δὲ ταύτῃ τῇ νῦν ἡμῖν προκειμένῃ ῥήϲει διῆλ-
-Z/15/38/10	θεν, ὅϲα μέλλει δείξειν ὄντα πρώτωϲ, ὑφ' ὧν τἄλλα πάντα γίνεται· 
-Z/15/38/11	ταῦτα δέ ἐϲτι θερμὸν καὶ ψυχρὸν ξηρόν τε καὶ ὑγρόν· ἃ ὅταν μὲν 
-Z/15/38/12	ἀλλήλοιϲ κραθῇ ϲυμμέτρωϲ, ὑγιαίνει τὸ ζῷον, ὅταν δ' ἄλληλα θερμαίνῃ 
-Z/15/38/13	καὶ ψύχῃ καὶ ξηραίνῃ καὶ ὑγραίνῃ, τὰϲ ὀδύναϲ γεννᾶν πέφυκεν οὐχ 
-Z/15/39/1	ἑνὶ τρόπῳ θεραπευομέναϲ· ἔνιαι μὲν γὰρ | αὐτῶν θερμαινομένων τῶν 
-Z/15/39/2	ὀδυνωμένων μορίων, ἔνιαι δὲ ψυχομένων ἢ ξηραινομένων ἢ ὑγραι-
-Z/15/39/3	νομένων παύονται. δέδεικται δὲ περὶ τούτων ἐπὶ πλεῖϲτον ἐν τοῖϲ 
-Z/15/39/4	Περὶ τῆϲ τῶν ἁπλῶν φαρμάκων δυνάμεωϲ κἀν τοῖϲ τῆϲ Θεραπευτι-
-Z/15/39/5	κῆϲ μεθόδου. χεῖρον δ' οὐδὲν εἰπεῖν τι καὶ νῦν βραχὺ πρόδηλον 
-Z/15/39/6	ἔχοντα τὴν ἔνδειξιν τοῦ διὰ τὸ θερμόν τε καὶ ψυχρὸν ὑγρόν τε καὶ 
-Z/15/39/7	ξηρὸν ἀλγεῖν τε ἡμᾶϲ καὶ θεραπεύεϲθαι. τίϲ γὰρ οὐκ οἶδε τὴν γινομέ-
-Z/15/39/8	νην ὀδύνην, ὅταν ἐν χειμῶνί τιϲ ἰϲχυρῷ προελθεῖν ἔξω τῆϲ οἰκίαϲ 
-Z/15/39/9	ἐπιχειρήϲῃ, τίϲ δ', ὅταν ἐν καύματι ϲφοδρῷ; τίϲ δὲ οὐκ ὀδυνᾶται διψῶν 
-Z/15/39/10	ἢ τίϲ πληρωθεὶϲ ποτοῦ, τοῦ μὲν διψῆν ξηραινομένων ἡμῶν γινομένου, 
-Z/15/39/11	τοῦ δ' ὑπερεμπεπλῆϲθαι τὴν ἐναντίαν διάθεϲιν ἐργαζομένου; καὶ αἱ 
-Z/15/39/12	φλεγμοναὶ δὲ καὶ πάντεϲ οἱ ὀδυνηροὶ καὶ παρὰ φύϲιν ὄγκοι ποτὲ μὲν 
-Z/15/39/13	ὑπὸ περιττῆϲ ὑγρότητοϲ εἰϲ τὸ μόριον ἐπιρρυείϲηϲ γίνονται, ποτὲ δὲ 
-Z/15/39/14	τῷ τοὺϲ χυμοὺϲ ἤτοι θερμοὺϲ παρὰ φύϲιν ἢ ψυχροὺϲ εἶναι. καὶ μέντοι 
-Z/15/39/15	καὶ αἱ ἰάϲειϲ τῷ μὲν ὑγρότητοϲ ὑπερπληρωθέντι ϲώματι διὰ κενώϲεωϲ 
-Z/15/40/1	γίνονται, τῷ δὲ παρὰ φύϲιν | ξηραινομένῳ δι' ὑγροῦ προϲφορᾶϲ, ὥϲπερ 
-Z/15/40/2	γε καὶ τῷ μὲν διὰ κρύοϲ ὀδυνωμένῳ θερμανθέντι, τῷ δὲ διὰ θάλποϲ 
-Z/15/40/3	ἄμετρον ψυχθέντι. δέδεικται δὲ καὶ τὰ φάρμακα πάντα διὰ τοῦ θερ-
-Z/15/40/4	μαίνειν ἢ ψύχειν ἢ ξηραίνειν ἢ ὑγραίνειν ἐνεργοῦντα. πρῶται γὰρ 
-Z/15/40/5	αὗται αἱ ποιότητέϲ εἰϲι δραϲτικαί τε καὶ ἀλλοιωτικαὶ τῶν ϲωμάτων, ὡϲ 
-Z/15/40/6	ἐπεδείξαμεν ἐν τῷ Περὶ τῶν καθ' Ἱπποκράτην ϲτοιχείων. ἕπονται δὲ 
-Z/15/40/7	αὐταῖϲ αἵ τε κατὰ γεῦϲιν ποιότητεϲ, ὧν ὀνόματα ϲτύψιϲ καὶ αὐϲτηρό- 
-Z/15/40/8	τηϲ καὶ ϲτρυφνότηϲ καὶ πικρότηϲ ἁλυκότηϲ τε καὶ δριμύτηϲ ὀξύτηϲ τε 
-Z/15/40/9	καὶ γλυκύτηϲ καὶ λιπαρότηϲ, αἵ τε κατὰ χροιὰν ἐν λευκότητι καὶ με-
-Z/15/40/10	λανότητι καὶ ἐρυθρότητι καὶ ταῖϲ ὁμογενέϲιν, αἵ τε κατὰ ἁφὴν ἐν ϲκλη-
-Z/15/40/11	ρότητι καὶ μαλακότητι καὶ κραυρότητι καὶ γλιϲχρότητι. ταῖϲ γευϲταῖϲ 
-Z/15/40/12	δ' ἰϲάριθμοί πώϲ εἰϲιν αἱ κατὰ τὴν ὄϲφρηϲιν, ἀλλ' οὐκ ἔϲτιν αὐτῶν 
-Z/15/40/13	ὀνόματα κατ' εἶδοϲ· ἡ γὰρ κατ' εὐωδίαν τε καὶ δυϲωδίαν διαφορὰ τῶν 
-Z/15/40/14	ὀϲμῶν αὐτὸ δὴ τοῦτο διαφορὰ προϲηκόντωϲ ἂν νομίζοιτο καὶ λέγοιτο 
-Z/15/40/15	πολλοῖϲ εἴδεϲιν ἑπομένη. 
-Z/15/41/1	  τὰ μὲν δὴ κεφάλαια τοῦ λόγου ταῦτα. δέδεικται | δέ τινα μὲν αὐτῶν 
-Z/15/41/2	ἐν τῷ Περὶ τῶν καθ' Ἱπποκράτην ϲτοιχείων, τινὰ δὲ ἐν τῇ Περὶ τῶν 
-Z/15/41/3	ἁπλῶν φαρμάκων πραγματείᾳ. οἱ πολλοὶ δὲ τὰϲ μὲν ἀποδείξειϲ ὀκνοῦϲι 
-Z/15/41/4	μανθάνειν, ἀντιλέγουϲι δὲ οἷϲ οὐκ ἴϲαϲιν ἑτοίμωϲ, οὗ τοὐναντίον οἱ 
-Z/15/41/5	φιλομαθεῖϲ τε καὶ ἀληθείαϲ ἐραϲταὶ πράττουϲι φιλοπόνωϲ μὲν ἐκμανθά-
-Z/15/41/6	νοντεϲ τὰϲ ἀποδείξειϲ, ὀκνηρῶϲ δὲ ἀντιλέγοντεϲ. 
-Z/15/41/6	 
-Z/15/41/7	  <Ἀξιῶ δ' ἔγωγε τὸν φάϲκοντα αἷμα 
-Z/15/41/8	μόνον εἶναι τὸν ἄνθρωπον καὶ ἄλλο μηδὲν δεικνύναι αὐτὸν 
-Z/15/41/9	μὴ μεταλλάϲϲοντα τὴν ἰδέην μηδὲ γίνεϲθαι παντοῖον, ἀλλ' ἢ 
-Z/15/41/10	ὥρην τινὰ τοῦ ἐνιαυτοῦ ἢ τῆϲ ἡλικίηϲ τῆϲ τοῦ ἀνθρώπου, ἐν 
-Z/15/41/11	ᾗ αἷμα ἐὼν φαίνεται μοῦνον ὁ ἄνθρωποϲ. εἰκὸϲ γάρ ἐϲτιν 
-Z/15/41/12	εἶναι μίαν γέ τινα ὥρην, ἐν ᾗ φαίνεται αὐτὸ ἐφ' ἑωυτοῦ ἓν 
-Z/15/41/13	ἐόν. τὰ αὐτὰ δὲ λέγω καὶ περὶ τοῦ φάϲκοντοϲ φλέγμα εἶναι 
-Z/15/41/14	τὸν ἄνθρωπον καὶ περὶ τοῦ χολὴν φάϲκοντοϲ. |> 
-Z/15/41/14	 
-Z/15/42/1	  Ἔτι καὶ νῦν ἀντιλέγει πρὸϲ τοὺϲ ἓν εἶναι φάϲκονταϲ τὸν ἄνθρω-
-Z/15/42/2	πον, ὅπερ ἐξ ἀρχῆϲ ἔφην αὐτῷ προκεῖϲθαι. καὶ πρώτωϲ γε ἐλέγχει 
-Z/15/42/3	τοὺϲ αἷμα φάϲκονταϲ αὐτὸν εἶναι. μάλιϲτα μὲν γὰρ ἐχρῆν, φηϲί, τοὺϲ 
-Z/15/42/4	ὑγιαίνονταϲ ἀνθρώπουϲ αἷμα μόνον ἔχειν ἐν τῷ ϲώματι χωρὶϲ χολῶν 
-Z/15/42/5	τε καὶ φλέγματοϲ, εἴπερ ἡ φύϲιϲ αἷμα μόνον ἐϲτὶν ἐν τῷ ϲώματι, ἔπειτα 
-Z/15/42/6	δέ, εἰ καὶ ϲυγχωρηθείη ποτὲ ἐπικτᾶϲθαι χολὴν καὶ φλέγμα, καὶ ἡλικίαν 
-Z/15/42/7	μίαν τινὰ ἢ ὥραν τοῦ ἔτουϲ εὑρίϲκεϲθαι, καθ' ἣν αἷμα μόνον ἐϲτὶν ἐν 
-Z/15/42/8	τῷ ϲώματι χωρὶϲ τῶν ἄλλων χυμῶν. ὡϲαύτωϲ δὲ ἐλέγχει καὶ τοὺϲ ἤτοι  
-Z/15/42/9	χολὴν ἢ φλέγμα φάϲκονταϲ εἶναι τὸν ἄνθρωπον, ὅπερ ἔϲτι τὸ κατὰ 
-Z/15/42/10	φύϲιν εἶναι 〈τοῦτο〉 αὐτὸ μόνον, ἡγουμένουϲ δὲ αὐτῷ καὶ τὴν πρώτην 
-Z/15/42/11	γένεϲιν ἐκ τούτου τοῦ χυμοῦ γεγονέναι. 
-Z/15/42/11	 
-Z/15/42/12	  <Ἐγὼ μὲν γὰρ ἀποδείξω, ἃ ἂν φήϲω 
-Z/15/42/13	τὸν ἄνθρωπον εἶναι, καὶ κατὰ τὸν νόμον καὶ κατὰ τὴν φύϲιν 
-Z/15/42/14	ἀεὶ τὰ αὐτὰ ἐόντα ὁμοίωϲ καὶ νέου ἐόντοϲ καὶ γέροντοϲ καὶ 
-Z/15/43/1	τῆϲ ὥρηϲ ψυ|χρᾶϲ ἐούϲηϲ καὶ θερμῆϲ καὶ τεκμήρια παρέξω καὶ 
-Z/15/43/2	ἀνάγκαϲ ἀποφανέω, δι' ἃϲ ἂν ἕκαϲτον αὔξηταί τε καὶ φθίνῃ 
-Z/15/43/3	ἐν τῷ ϲώματι.> 
-Z/15/43/3	 
-Z/15/43/4	  Δείξειν ἐπαγγέλλεται διὰ παντὸϲ μὲν ἐν τῷ ϲώματι περιεχόμενα 
-Z/15/43/5	τὰ πρὸϲ αὐτοῦ τιθέμενα ϲτοιχεῖα, κατὰ 〈δὲ〉 τὰϲ ἡλικίαϲ καὶ κατὰ τὰϲ 
-Z/15/43/6	ὥραϲ αὔξηϲίν τε καὶ φθίϲιν, ὅπερ ἔϲτι μείωϲιν, ἴϲχοντα. <κατὰ τὸν 
-Z/15/43/7	νόμον> μὲν οὖν ἐϲτι τὸ πρὸϲ τῶν ἀνθρώπων νομιζόμενόν τε καὶ δοξα-
-Z/15/43/8	ζόμενον, οὕτωϲ εἰωθότων ὀνομάζειν τῶν παλαιῶν, <κατὰ φύϲιν> δὲ τὸ 
-Z/15/43/9	κατ' αὐτὴν τῶν πραγμάτων τὴν ἀλήθειαν. 
-Z/15/43/9	 
-Z/15/43/10	  <Πρῶτον μὲν οὖν ἀνάγκη τὴν γένε-
-Z/15/43/11	ϲιν γενέϲθαι μὴ ἀφ' ἑνόϲ. πῶϲ γὰρ ἂν ἓν ἐόν τι γεννήϲειεν 
-Z/15/43/12	ἄλλο, εἰ μή τινι μιχθείη;> 
-Z/15/43/12	 
-Z/15/44/1	  Ὁ μὲν οὖν <Ἱπποκράτηϲ> ἀεὶ τοῖϲ ἐναργῶϲ φαινομένοιϲ | ἀκο-
-Z/15/44/2	λουθεῖ· διὰ τοῦτο καὶ νῦν ἔφη μηδὲν ἀφ' ἑνὸϲ γεννᾶϲθαι χωρὶϲ τοῦ 
-Z/15/44/3	δεηθῆναί τινοϲ ἔξωθεν ἑτέρου καὶ τούτου ϲυμμέτρωϲ ἔχοντοϲ τῆϲ πρὸϲ 
-Z/15/44/4	αὐτὸ κράϲεωϲ. ἔνιοι δὲ τῶν <φυϲικῶν> ὀνομαϲθέντων φιλοϲόφων οὐκ 
-Z/15/44/5	οἶδ' ὅπωϲ ἐτόλμηϲαν ἀποφήναϲθαι δόξαν ἀλλόκοτον ἅπαϲαν ἀνατρέπου-
-Z/15/44/6	ϲαν τὴν φυϲικὴν θεωρίαν. ὁ ἓν γὰρ εἶναι τὸ ὂν εἰπὼν ἀναιρεῖ τῷ λόγῳ 
-Z/15/44/7	γένεϲιν ἅπαϲαν. εἴπερ γὰρ ἓν τὸ γενόμενον, οὐκ ἦν ἔμπροϲθεν, ὥϲπερ 
-Z/15/44/8	οὐδὲ ἔϲται μικρὸν ὕϲτερον. οὔτε γὰρ ὁ Θαλῆϲ οὔθ' ὁ Μέλιϲϲοϲ οὐδ' ὁ 
-Z/15/44/9	Ἡράκλειτοϲ ἔμπροϲθεν ἦϲαν, εἰ νῦν εἰϲιν· ἆρ' οὖν ἀληθῶϲ ἄν τιϲ εἴποι  
-Z/15/44/10	μὴ γεγονέναι τούτουϲ τοὺϲ ἄνδραϲ; ἢ ἐγένοντο μὲν καὶ ἔζηϲαν ἔτεϲιν 
-Z/15/44/11	οὐκ ὀλίγοιϲ ἕκαϲτοϲ, οὐκ ἦϲαν δὲ καθ' ὃν ἔζων χρόνον; ἢ τὸ μὲν 
-Z/15/44/12	εἶναι κατ' ἐκεῖνον τὸν χρόνον αὐτοὺϲ ϲυγχωρήϲομεν, ὄνταϲ δὲ οὐκ 
-Z/15/44/13	εἶναι φήϲομεν, ἡνίκα ἦϲαν; καὶ μὴν εἴπερ ὄνταϲ τιϲ αὐτοὺϲ ὁμολο-
-Z/15/44/14	γήϲει, ὁμολογήϲει καὶ γεγονέναι. πῶϲ δέ; πλάτανοϲ καὶ λίθοϲ καὶ 
-Z/15/44/15	λέων οὐκ ἦϲαν πάλαι, γένεϲιν ἔχοντα καὶ φθοράν; εἴπερ δὲ ἔϲτι γένε-
-Z/15/45/1	ϲιϲ τοῦ πρότερον οὐκ ὄντοϲ, ἀναγκαῖον αὐτὴν ἔκ τινοϲ | ὑποκειμένηϲ 
-Z/15/45/2	οὐϲίαϲ γενέϲθαι. ταύτην δ' ὁρῶμεν οὐ δυναμένην αὐτὴν καθ' αὑτὴν 
-Z/15/45/3	μόνην ὁτιοῦν γεννῆϲαι. τὰ γοῦν τῶν φυτῶν ϲπέρματα καὶ ὑγρότητοϲ 
-Z/15/45/4	καὶ θερμαϲίαϲ ϲυμμέτρου τῆϲ ἔξωθεν δεῖται πρὸϲ τὸ γεννῆϲαί τι. μόνον 
-Z/15/45/5	γὰρ εἴπερ ἐπεφύκει γεννᾶν τὸ ϲπέρμα μηδενὸϲ ἄλλου προϲδεόμενον 
-Z/15/45/6	ἔξωθεν, οὐκ ἂν διέμεινεν οὐδὲ ἐν ἐλαχίϲτῳ χρόνῳ χωρὶϲ τοῦ γεννᾶν, 
-Z/15/45/7	ἀλλ' εὐθὺϲ ἂν ἐφύετο. φαίνεται δὲ διαμένοντα πολλάκιϲ οὐ μῆναϲ μό-
-Z/15/45/8	νον, ἀλλὰ καὶ ἐνιαυτοὺϲ οὐκ ὀλίγα τῶν ϲπερμάτων· οὐ γὰρ ἐξ ἑαυτῶν 
[0057]  [085]  []  []

-Z/15/45/9	μόνον ἔχει τὸ γεννᾶν, ἀλλὰ δεῖταί τινοϲ ἔξωθεν ἐπικουρίαϲ καὶ ταύτηϲ 
-Z/15/45/10	οὐ κατὰ θίξιν ἁπλῆν γινομένηϲ, ἀλλὰ κατά τινα τοῦ ψαύοντοϲ δύναμιν 
-Z/15/45/11	εἴϲω διαδιδομένην εἰϲ ὅλον τὸ ψαυόμενον, εἴ γε δι' ὅλου φαίνεται τὴν 
-Z/15/45/12	ἀλλοίωϲιν ἴϲχον ἐν ταῖϲ γενέϲεϲι τὸ ϲπέρμα κατά τε τὰ δένδρα καὶ 
-Z/15/45/13	τὰϲ πόαϲ καὶ ὅλωϲ τὰ φυτά, πολὺ δὲ μᾶλλον ἐπὶ τῶν ζῴων ἐναργῶϲ 
-Z/15/45/14	φαίνεται μήτ' ἐξ ἄρρενοϲ μόνου μήτ' ἐκ θήλεοϲ ἄνευ τοῦ μιχθῆναι 
-Z/15/45/15	δυνάμενόν τι γενέϲθαι. | 
-Z/15/45/15	 
-Z/15/46/1	  <Ἔπειτα οὐδ', ἂν μὴ ὁμόφυλα 
-Z/15/46/2	ἐόντα μίϲγηται καὶ τὴν αὐτὴν ἔχοντα δύναμιν, γεννᾷ οὐδ' ἂν 
-Z/15/46/3	τὰ αὐτὰ ἡμῖν ξυντελοῖντο.> 
-Z/15/46/3	 
-Z/15/46/4	  Οὐ μόνον ἐξ ἑνὸϲ ἀδύνατον εἶναι γεννηθῆναί τί φηϲιν, ἀλλ' οὐδ' 
-Z/15/46/5	ἐκ δυοῖν, <εἰ μὴ ὁμόφυλα ἐόντα μίϲγοιτο>, τουτέϲτιν οἰκειότητα τῆϲ 
-Z/15/46/6	οὐϲίαϲ ἔχοντα. φαίνεται δὲ καὶ ταῦτα ϲαφῶϲ ἐπὶ τῇ τῶν ἑτερογενῶν 
-Z/15/46/7	ζῴων γενέϲει γινόμενα, καθάπερ ἐφ' ἵππων ἔχει καὶ ὄνων ἀλωπέκων 
-Z/15/46/8	τε καὶ κυνῶν· ἐκ γὰρ τῆϲ τούτων ἐπιμιξίαϲ γεννᾶταί τι ζῷον οἷον 
-Z/15/46/9	μικτὸν ἐξ ἀμφοῖν, ὅϲα δ' ἐπὶ πολὺ διεϲτῶϲαν ἀλλήλων ἔχει τὴν φύϲιν, 
-Z/15/46/10	οὐδ', ἂν μιχθῇ ποτε, δύναται γεννῆϲαί τι. 
-Z/15/46/11	  τὸ δ' ἐπὶ τῇ τελευτῇ τῆϲ ῥήϲεωϲ προϲκείμενον <οὐδ' ἂν τὰ αὐτὰ  
-Z/15/46/12	ἡμῖν ξυντελοῖντο> παρέρχονται μὲν ὡϲ ϲαφὲϲ οἱ ἐξηγηϲάμενοι τὸ 
-Z/15/46/13	βιβλίον, ἀϲαφὲϲ δέ ἐϲτιν ἢ μὴ καλῶϲ ἡρμηνευμένον ὑπὸ τοῦ γράψαν-
-Z/15/46/14	τοϲ ἢ διὰ τοὺϲ μεταγραψαμένουϲ ἡμαρτημένον. ὃ δ' οὖν μοι δοκεῖ 
-Z/15/47/1	βούλεϲθαι δηλοῦν, | ἔϲτι τοιόνδε· κἂν μὴ ὁμοειδὲϲ ᾖ τὸ μιγνύμενον 
-Z/15/47/2	ζῷον ἕτερον ἑτέρῳ, κοινωνίαν δεῖ τινα τῆϲ φύϲεωϲ, φηϲίν, εἶναι ἢ 
-Z/15/47/3	<οὐκ ἂν τὰ αὐτὰ ἡμῖν ξυντελοῖντο>, τουτέϲτιν οὐκ ἂν γέννηϲιϲ ἐκ 
-Z/15/47/4	τῆϲ ϲυνόδου γένοιτο ζῴου τοῖϲ γεννήϲαϲιν ὁμοίου. τάχα δὲ καὶ ἡ ῥῆϲιϲ 
-Z/15/47/5	οὐχ οὕτωϲ εἶχεν· <οὐδ' ἂν τὰ αὐτὰ ἡμῖν ξυντελοῖντο>. 
-Z/15/47/5	 
-Z/15/47/6	  <Εἰ γὰρ μὴ τὸ θερμὸν τῷ ψυχρῷ καὶ 
-Z/15/47/7	τὸ ξηρὸν τῷ ὑγρῷ μετρίωϲ πρὸϲ ἄλληλα ἕξει καὶ ἴϲωϲ, ἀλλὰ 
-Z/15/47/8	τὸ ἕτερον τοῦ ἑτέρου πολὺ προέξει καὶ τὸ ἰϲχυρότερον τοῦ 
-Z/15/47/9	ἀϲθενεϲτέρου, ἡ γένεϲιϲ οὐκ ἂν γένοιτο.> 
-Z/15/47/9	 
-Z/15/47/10	  Ἔμπροϲθεν μὲν ἔφη μὴ δύναϲθαι γόνιμον γένεϲιν ἀποτελεϲθῆναι 
-Z/15/47/11	μηδενόϲ, εἰ μὴ ὁμόφυλα εἴη τὰ ϲυνιόντα· 〈νυνὶ δὲ προϲτίθηϲιν, 
-Z/15/47/12	ὅτι〉 καὶ αὐτῶν δὲ τῶν ὁμοφύλων ἡ ϲύνοδοϲ οὐκ ἐξ ἀνάγκηϲ γεννᾷ. 
-Z/15/47/13	λέλεκται δὲ ἐν τοῖϲ Ἀφοριϲμοῖϲ ὁ λόγοϲ οὗτοϲ αὐτῷ τέλειοϲ, ἔνθα 
-Z/15/48/1	φηϲίν· „ὁκόϲαι ψυχρὰϲ καὶ πυκνὰϲ τὰϲ μήτραϲ ἔχου|ϲιν, οὐ κυΐϲκονται. 
-Z/15/48/2	καὶ ὁκόϲαι καθύγρουϲ ἔχουϲι τὰϲ μήτραϲ, οὐ κυΐϲκονται· ἀποϲβέννυται 
-Z/15/48/3	γὰρ ὁ γόνοϲ. καὶ ὁκόϲαι ξηρὰϲ μᾶλλον καὶ περικαέαϲ· ἐνδείῃ γὰρ τρο-
-Z/15/48/4	φῆϲ φθείρεται τὸ ϲπέρμα. ὁκόϲαι δ' ἐξ ἀμφοτέρων τῇ κράϲει ἔχουϲι  
-Z/15/48/5	ϲυμμέτρωϲ, ἐπίτεκνοι γίνονται.” ἐν τούτῳ τῷ λόγῳ διδάϲκει μὲν καὶ 
-Z/15/48/6	διὰ τίναϲ αἰτίαϲ ἄγονοι γίνονται γυναῖκεϲ, ἐνδείκνυται δὲ καὶ τὸ τούτῳ 
-Z/15/48/7	ϲυνεπόμενον, ὑπὲρ οὗ καὶ <ἡμεῖϲ> ἑτέρωθι καὶ <ἄλλοι πολλοὶ> πρὸ ἡμῶν 
-Z/15/48/8	ἔγραψαν. ἐδήλωϲε δὲ καὶ <Πλάτων> οὐ ϲμικρὰν τέχνην εἰπὼν εἶναι, καθ' 
-Z/15/48/9	ἣν ἐπίϲταταί τιϲ ζευγνύναι τοὺϲ ὁμόλογον κρᾶϲιν ἔχονταϲ εἰϲ γέννηϲιν 
-Z/15/48/10	ἄνδραϲ τε καὶ γυναῖκαϲ. ἃ γὰρ ἐπὶ τῶν κράϲεων τῆϲ μήτραϲ εἶπε, 
-Z/15/48/11	ταῦτα καὶ ἐπὶ τῆϲ τοῦ ϲπέρματοϲ κράϲεωϲ ἐννοῆϲαι χρή· καὶ γὰρ καὶ 
-Z/15/48/12	τοῦτο ποτὲ μὲν ὑγρότερόν ἐϲτι τοῦ δέοντοϲ ἢ ψυχρότερον, ἔϲτι δ' ὅτε 
-Z/15/48/13	ξηρότερον ἢ διακαέϲτερον. οἰκεῖον δέ ἐϲτι τῇ μὲν ξηροτέρᾳ μήτρᾳ τὸ 
-Z/15/48/14	ὑγρότερον ϲπέρμα, τῇ δὲ ὑγροτέρᾳ τὸ ξηρότερον, ὥϲπερ γε καὶ τῇ μὲν 
-Z/15/48/15	θερμοτέρᾳ τὸ ψυχρότερον, τῇ δὲ ψυχροτέρᾳ τὸ θερμότερον. ὑπὲρ ὧν | 
-Z/15/49/1	ἐπὶ πλέον ἔν γε τῷ περὶ τεκνογονίαϲ λόγῳ διερχόμεθα· νυνὶ δ' ἀρκεῖ 
-Z/15/49/2	γινώϲκειν, ὅτι μήτε δυνατόν ἐϲτιν ἐξ ἑνόϲ τι γενέϲθαι μήθ', ὅταν ἐκ 
-Z/15/49/3	δυοῖν ἢ καὶ πλειόνων ϲυνιόντων γίνηται, χωρὶϲ οἰκειότητοϲ τῆϲ πρὸϲ 
-Z/15/49/4	ἄλληλα καὶ ϲυμμετρίαϲ τινὸϲ κράϲεωϲ τῆϲ ἐκ τῶν ϲυνιόντων ἀποτελου-
-Z/15/49/5	μένηϲ οἷόν τέ ἐϲτι γεννηθῆναι τοῦτο. 
-Z/15/49/5	 
-Z/15/49/6	  <Ὥϲτε πῶϲ εἰκὸϲ ἀπὸ ἑνόϲ τι γεν-
-Z/15/49/7	νηθῆναι, ὅπου γε οὐδὲ ἀπὸ τῶν πλειόνων γίνεται, εἰ μὴ τύχοι 
-Z/15/49/8	καλῶϲ ἔχοντα τῆϲ πρὸϲ ἄλληλα κρήϲιοϲ;> 
-Z/15/49/8	 
-Z/15/49/9	  Τὰ μὲν ἄλλα τῆϲ ῥήϲεωϲ ἐκ τῶν προειρημένων ἐϲτὶ δῆλα, με-
-Z/15/49/10	μνῆϲθαι δὲ χρὴ τοῦ κατ' αὐτὴν ὀνόματοϲ εἰρημένου τοῦ τῆϲ κράϲεωϲ, 
-Z/15/49/11	ὅπερ διὰ τοῦ <κρήϲιοϲ> εἶπεν, ὅτι πρῶτοϲ ὧν ἴϲμεν <Ἱπποκράτηϲ> ἀπ-
-Z/15/49/12	εφήνατο κεράννυϲθαι τὰ ϲτοιχεῖα, καθάπερ καὶ μικρὸν ἔμπροϲθεν ἐδείχθη, 
-Z/15/49/13	καὶ ταύτῃ διήνεγκεν <Ἐμπεδοκλέουϲ>· κἀκεῖνοϲ γὰρ ἐκ μὲν τῶν αὐτῶν | 
-Z/15/50/1	ϲτοιχείων, ὧν καὶ <Ἱπποκράτηϲ>, γεγονέναι φηϲὶν ἡμᾶϲ τε καὶ τὰ ἄλλα 
-Z/15/50/2	ϲώματα πάντα τὰ περὶ τὴν γῆν, οὐ μὴν κεκραμένων γε δι' ἀλλήλων, 
-Z/15/50/3	ἀλλὰ κατὰ ϲμικρὰ μόρια παρακειμένων τε καὶ ψαυόντων. ὅτι δὲ καὶ 
-Z/15/50/4	ἥδε ἡ δόξα τοὺϲ αὐτοὺϲ ἐλέγχουϲ ἔχει ταῖϲ ἐξ ἀναιϲθήτων καὶ ἀπαθῶν 
-Z/15/50/5	τῶν πρώτων ϲωμάτων τὸ αἰϲθητικὸν ϲῶμα γεννώϲαιϲ δόξαιϲ, ἐπιδέδεικ-
-Z/15/50/6	ται διὰ τοῦ Περὶ τῶν καθ' Ἱπποκράτην ϲτοιχείων ὑπομνήματοϲ, ἔνθα  
-Z/15/50/7	καὶ παϲῶν ϲχεδὸν τῶν φυϲικῶν δοξῶν ἐμνημονεύϲαμεν, ὅϲαι περὶ τῶν 
-Z/15/50/8	πρώτων ἀρχῶν ἢ ϲτοιχείων γεγόναϲιν. 
-Z/15/50/8	 
-Z/15/50/9	  <Ἀνάγκη τοίνυν, τῆϲ φύϲιοϲ τοι-
-Z/15/50/10	αύτηϲ ὑπαρχούϲηϲ καὶ τῶν ἄλλων ἁπάντων καὶ τῆϲ τοῦ 
-Z/15/50/11	ἀνθρώπου, μὴ ἓν εἶναι τὸν ἄνθρωπον, ἀλλ' ἕκαϲτον τῶν 
-Z/15/50/12	ξυμβαλλομένων εἰϲ τὴν γένεϲιν ἔχειν τινὰ δύναμιν ἐν τῷ 
-Z/15/50/13	ϲώματι, οἵηνπερ ξυνεβάλλετο. |> 
-Z/15/50/13	 
-Z/15/51/1	  Προειρηκὼϲ ὁ <Ἱπποκράτηϲ>, εἰ μὴ τὸ θερμὸν τῷ ψυχρῷ καὶ τὸ 
-Z/15/51/2	ξηρὸν τῷ ὑγρῷ μετρίωϲ κραθείη, τὰϲ γενέϲειϲ τῶν γεννητῶν δηλονότι 
-Z/15/51/3	ϲωμάτων ἀδύνατον εἶναι γενέϲθαι, νῦν δὴ ϲαφῶϲ οὐκ ἀνθρώπου μό-
-Z/15/51/4	νον, ἀλλὰ καὶ πάντων, ὅϲα γένεϲιν ἔχει καὶ φθορὰν ϲώματοϲ, ἐκ τῶν 
-Z/15/51/5	αὐτῶν εἶναι τὴν γένεϲίν φηϲιν· ἐκ θερμοῦ γὰρ καὶ ψυχροῦ καὶ ξηροῦ 
-Z/15/51/6	καὶ ὑγροῦ πάντα γεγονέναι καὶ διὰ τοῦτο κοινὰ πάντων εἶναι ταῦτα 
-Z/15/51/7	ϲτοιχεῖα. τὰ δὲ ἴδια τῆϲ τοῦ ἀνθρώπου φύϲεωϲ αἷμα καὶ φλέγμα καὶ 
-Z/15/51/8	χολὴ ξανθή τε καὶ μέλαινα. καίτοι γ' οὐδὲ ταῦτα ἴδια καλῶϲ ἂν λέγοιτο· 
-Z/15/51/9	κοινὰ γάρ ἐϲτιν ἁπάντων τῶν ἐναίμων ζῴων. εὔδηλον δ' ὅτι καὶ τού-
-Z/15/51/10	των ἕκαϲτον ἐκ τῶν πρώτων τεττάρων γέγονεν, ἅπερ ἀπὸ τῶν ποιο-
-Z/15/51/11	τήτων ὀνομάζοντεϲ ὑγρὸν καὶ ξηρὸν καὶ ψυχρὸν καὶ θερμὸν λέγομεν· 
-Z/15/51/12	ἴδια δὲ τῆϲ οὐϲίαϲ αὐτῶν ἐϲτιν ὀνόματα πῦρ ἢ ὕδωρ ἢ ἀὴρ ἢ γῆ. 
-Z/15/51/13	πρόδηλον γὰρ ὅτι τὰ ϲτοιχεῖα κατὰ τὰϲ ἁπλᾶϲ καὶ ἀμίκτουϲ ποιότηταϲ 
-Z/15/51/14	καλεῖται, θερμότητοϲ μὲν ἄκραϲ ὑπαρχούϲηϲ ἐν πυρί, καθάπερ γε καὶ 
-Z/15/52/1	ὑγρότητοϲ ἐν ἀέρι, ψυχρότητοϲ δὲ ἐν ὕδατι, ξηρό|τητοϲ δὲ ἄκραϲ ἅμα 
-Z/15/52/2	πιλήϲει τε καὶ ψύξει κατὰ τὴν γῆν. πῶϲ οὖν οἴονταί τινεϲ ὑγρὸν μὲν 
-Z/15/52/3	καὶ ξηρὸν καὶ ψυχρὸν καὶ θερμὸν <Ἱπποκράτην> τίθεϲθαι τὰ ϲτοιχεῖα, 
-Z/15/52/4	(φαίνεϲθαι γὰρ ἐν ἀνθρώπῳ ταῦτα), πῦρ δὲ καὶ ὕδωρ ἀέρα τε καὶ γῆν 
-Z/15/52/5	μὴ προϲίεϲθαι, (διότι μηδὲ φαίνεϲθαί τι τούτων ἐν ἀνθρώπου ϲώ-
-Z/15/52/6	ματι); μὴ παρακολουθοῦντεϲ μὴν ὅτι, 〈εἰ〉 τὰ φαινόμενα περὶ τὸ ϲῶμα  
-Z/15/52/7	〈θερμὰ καὶ ψυχρὰ καὶ ξηρὰ καὶ ὑγρὰ κοινὰ λέγομεν εἶναι πάντων 
-Z/15/52/8	ϲωμάτων ϲτοιχεῖα, κατὰ τοῦτον τὸν λόγον καὶ λίθοϲ καὶ τῶν ἐμψύχων 
-Z/15/52/9	τε καὶ ἀψύχων ϲωμάτων ἕκαϲτον αἷμα ἔϲται καὶ φλέγμα καὶ χολὴ διττή, 
-Z/15/52/10	καθάπερ ὀϲτοῦν καὶ χόνδροϲ καὶ φλὲψ καὶ ἀρτηρία καὶ νεῦρον καὶ 
-Z/15/52/11	τἄλλα πάντα〉 τὰ φαινόμενα κατὰ τὸ ϲῶμα θερμὰ καὶ ψυχρὰ καὶ ξηρὰ 
-Z/15/52/12	καὶ ὑγρά. τίϲ οὖν ταῦτα τολμήϲει φάναι κοινὰ ϲτοιχεῖα πάντων εἶναι 
-Z/15/52/13	ϲωμάτων; οὐδεὶϲ δήπου τῶν καὶ βραδυτάτων, εἰρηκότοϲ τοῦ <Ἱπποκρά-
[0057]  [085]  []  []

-Z/15/52/14	τουϲ· ἀνάγκη τοίνυν τῆϲ φύϲιοϲ τοιαύτηϲ ἐούϲηϲ καὶ τῶν 
-Z/15/52/15	ἄλλων ἁπάντων καὶ τῆϲ τοῦ ἀνθρώπου>. 〈χρὴ τοίνυν〉 μὴ τὰ 
-Z/15/52/16	βλεπόμενα κατὰ τὸ ϲῶμα τἀνθρώπου θερμὰ καὶ ψυχρὰ καὶ ξηρὰ καὶ 
-Z/15/52/17	ὑγρὰ λέγειν αὐτὸν οἴεϲθαι νῦν, ἀλλὰ τὰ τέτταρα ϲτοιχεῖα. ταῦτα γὰρ 
-Z/15/52/18	ἄκραϲ ἔχει καὶ ἀμίκτουϲ ποιότηταϲ, ἐξ ὧν ἀλλήλαιϲ κεραννυμένων τὰ 
-Z/15/52/19	μεταξὺ ϲώματα πάντα γίνεται κατ' ἐπικράτειαν, οὐ κυρίωϲ ὀνομαζό-
-Z/15/52/20	μενα θερμὰ καὶ ψυχρὰ καὶ ξηρὰ καὶ ὑγρά. ὡϲ, εἴ γε ταῦτα τὰ ἤδη 
-Z/15/53/1	κε|κραμένα ϲτοιχεῖα θηϲόμεθα, τὰ τὰϲ ἄκραϲ ἔχοντα ποιότηταϲ οὐκ 
-Z/15/53/2	οἶδ' ὅ τι φήϲομεν εἶναι. καὶ κατὰ τὴν ἐχομένην δὲ ῥῆϲιν ἐναργέϲτερον 
-Z/15/53/3	ἔτι τὴν ἑαυτοῦ γνώμην ἐνδείκνυται, πρὸϲ ἣν ἤδη μεταβῶμεν. 
-Z/15/53/3	 
-Z/15/53/4	  <Καὶ πάλιν γε ἀνάγκη ἀποχωρεῖν 
-Z/15/53/5	εἰϲ τὴν ἑωυτοῦ φύϲιν ἕκαϲτον τελευτῶντοϲ τοῦ ϲώματοϲ τοῦ 
-Z/15/53/6	ἀνθρώπου, τό τε ὑγρὸν πρὸϲ τὸ ὑγρὸν καὶ τὸ ξηρὸν πρὸϲ τὸ 
-Z/15/53/7	ξηρὸν καὶ τὸ θερμὸν πρὸϲ τὸ θερμὸν καὶ τὸ ψυχρὸν πρὸϲ τὸ 
-Z/15/53/8	ψυχρόν.> 
-Z/15/53/8	 
-Z/15/53/9	  Ἀποχωρεῖν φηϲι διακρινόμενον ἐν τῇ τελευτῇ τοῦ ἀνθρώπου πρὸϲ 
-Z/15/53/10	τὴν ἑαυτοῦ φύϲιν ἕκαϲτον τῶν προειρημένων ϲτοιχείων, ἃ θερμὸν ἐκάλει 
-Z/15/53/11	καὶ ψυχρὸν καὶ ξηρὸν καὶ ὑγρόν, οὐ δήπου λέγων τὸ αἷμα πρὸϲ τὸ 
-Z/15/53/12	κατὰ τὸν κόϲμον αἷμα καὶ τὸ φλέγμα πρὸϲ τὸ φλέγμα καὶ τὴν χολὴν  
-Z/15/53/13	πρὸϲ τὴν χολὴν καὶ τὴν ἀρτηρίαν πρὸϲ τὴν ἀρτηρίαν καὶ τὴν ϲάρκα 
-Z/15/54/1	πρὸϲ τὴν ϲάρκα καὶ τὴν φλέβα πρὸϲ | τὴν φλέβα καὶ τὸ νεῦρον ἀπιέναι 
-Z/15/54/2	πρὸϲ τὸ νεῦρον, ἀλλὰ τὸ καθ' ἕκαϲτον τούτων θερμόν τε καὶ ψυχρὸν 
-Z/15/54/3	ὑγρόν τε καὶ ξηρὸν εἰϲ τὰ κοινὰ πάντων ἀπέρχεϲθαι ϲτοιχεῖα. ϲύγκει-
-Z/15/54/4	ται γὰρ δήπου καὶ τὸ νεῦρον ἐκ θερμοῦ καὶ ψυχροῦ καὶ ξηροῦ καὶ 
-Z/15/54/5	ὑγροῦ, τῶν ϲτοιχείων δηλονότι· οὐ γὰρ δὴ ἐξ ἄλλου γε νεύρου, καθάπερ 
-Z/15/54/6	οὐδ' ἡ φλὲψ ἐξ ἄλληϲ φλεβόϲ, ὅτι μηδ' ἐπινοηθῆναι δύναται κεραννύ-
-Z/15/54/7	μενα δι' ὅλων ἀλλήλων ταῦτα, ϲὰρξ καὶ φλὲψ καὶ ὀϲτοῦν καὶ ἀρτηρία 
-Z/15/54/8	καὶ τὰ ἄλλα μόρια. βούλεται δὲ καὶ αὐτὸϲ κεκρᾶϲθαι δι' ὅλων ἀλλή-
-Z/15/54/9	λοιϲ τὸ θερμὸν καὶ ψυχρὸν καὶ ξηρὸν καὶ ὑγρόν, εἴ τι μεμνήμεθα τῶν 
-Z/15/54/10	ὀλίγον ἔμπροϲθεν εἰρημένων. ὥϲτε οὐ τὰ ϲαφῶϲ βλεπόμενα κατὰ τὸ 
-Z/15/54/11	ϲῶμα τἀνθρώπου θερμὰ καὶ ψυχρὰ καὶ ξηρὰ καὶ ὑγρὰ μόρια ϲτοιχεῖα 
-Z/15/54/12	τῆϲ τοῦ ἀνθρώπου φύϲεώϲ ἐϲτιν, ἀλλὰ τὰ τούτων αὐτῶν ϲυνθετικά 
-Z/15/54/13	τε καὶ γεννητικά. ταῦτα δέ ἐϲτιν ὕδωρ τε καὶ πῦρ ἀήρ τε καὶ γῆ. 
-Z/15/54/14	ἀποδέδεικται δὲ περὶ τούτων ἱκανῶϲ ἐν τῷ Περὶ τῶν καθ' Ἱπποκράτην 
-Z/15/54/15	ϲτοιχείων. | 
-Z/15/54/15	 
-Z/15/55/1	  <Τοιαύτη δὲ καὶ τῶν ζῴων ἐϲτὶν 
-Z/15/55/2	ἡ φύϲιϲ καὶ τῶν ἄλλων ἁπάντων.> 
-Z/15/55/2	 
-Z/15/55/3	  Τοιαύτη, φηϲίν, οὐ μόνον ἡ τοῦ ἀνθρώπου φύϲιϲ ἐϲτίν, ἀλλὰ καὶ 
-Z/15/55/4	τῶν ἄλλων ἁπάντων, ἐκ θερμοῦ δηλονότι καὶ ψυχροῦ καὶ ξηροῦ καὶ 
-Z/15/55/5	ὑγροῦ κεκραμένη τῶν ἁπλῶν καὶ ἄκρων. τὰ γὰρ ἐν τῷ μεταξὺ πάντα 
-Z/15/55/6	τὴν κρᾶϲιν ἐκ τούτων ἔϲχηκεν. ἀδιανόητον οὖν γίνεται τὸ λέγειν ἐκ 
-Z/15/55/7	τῶν μεταξὺ τὴν κρᾶϲιν γίνεϲθαι τῶν ἐν τῷ μεταξύ. τοῦτο δ' οὐκ αἰ-
-Z/15/55/8	ϲθάνονται λέγοντεϲ οἱ ἐκ τῶν κατὰ τὸ ϲῶμα βλεπομένων ὑγρῶν καὶ 
-Z/15/55/9	ξηρῶν θερμῶν τε καὶ ψυχρῶν τὴν φύϲιν ἡμῶν ϲυγκεῖϲθαι φάϲκοντεϲ. 
-Z/15/55/10	ἔτι δὲ ἀδιανοητότερον, εἰ καὶ τῶν ἄλλων ἁπάντων ζῴων τε καὶ φυτῶν 
-Z/15/55/11	ἐκ τούτων λέγομεν εἶναι τὴν φύϲιν. <Ἱπποκράτηϲ> μὲν γὰρ εἴρηκε 
-Z/15/55/12	φανερῶϲ ἐν τῇ ῥήϲει <καὶ τῶν ἄλλων ἁπάντων> τὴν αὐτὴν εἶναι 
-Z/15/55/13	φύϲιν. οἱ δ' οὐκ οἶδ' ὅ τι φήϲουϲιν. ὅταν γοῦν εἰϲ τὴν γῆν ἐκ- 
-Z/15/56/1	βληθέντοϲ ϲπέρματοϲ ϲυκῆϲ, εἰ τύχοι, γένηται μέγιϲτον δένδρον, | ἀδια-
-Z/15/56/2	νόητόν ἐϲτι λέγειν οὐκ ἐκ γῆϲ καὶ ὕδατοϲ, ἀλλ' ἑτέρωθεν αὐτῇ τὴν 
-Z/15/56/3	τοϲαύτην οὐϲίαν ὑπάρξαι. καὶ μὴν ἡ γῆ κατὰ τὸν ἑαυτῆϲ λόγον ἄκρωϲ 
-Z/15/56/4	ἐϲτὶ ψυχρά, θερμότητα δ' ἔχει πολλὴν ἡ ϲυκῆ, δι' ἣν ζῇ, καὶ διὰ τοῦτο 
-Z/15/56/5	κἀν τοῖϲ ἰϲχυροῖϲ χειμῶϲι καταψυχομένη οὐ νεκροῦται. δῆλον οὖν 
-Z/15/56/6	ὅτι μὴ μόνον ἐξ ὕδατοϲ καὶ γῆϲ ϲυνέϲτηκε τὸ ϲῶμα τῆϲ ϲυκῆϲ, ἀλλὰ 
-Z/15/56/7	καὶ τῆϲ πυρώδουϲ φύϲεωϲ μετείληφεν, εὔδηλον δ' ὅτι καὶ τῆϲ ἀερώ-
-Z/15/56/8	δουϲ, εἴ γε ϲαφῶϲ ἐϲτι τὸ ξύλον αὐτῆϲ οὐ μόνον τῆϲ γῆϲ, ἀλλὰ καὶ 
-Z/15/56/9	τοῦ ὕδατοϲ κουφότερον. ἐκ τῶν τεϲϲάρων οὖν ἐϲτι καὶ ἡ ϲυκῆ. καὶ 
-Z/15/56/10	εἴπερ αὕτη, καὶ τὸ ϲῦκον· οὕτω δὲ καὶ οἱ καρποὶ πάντεϲ· (εἰϲὶ δὲ καὶ οἱ 
-Z/15/56/11	πυροὶ καὶ αἱ κριθαὶ καὶ οἱ κύαμοι καὶ τἄλλα Δημήτρια ϲπέρματα τῶν 
-Z/15/56/12	καρπῶν μόρια)· καὶ αὐτοὶ τοίνυν ἐκ τῶν τεϲϲάρων ϲυνεϲτήκαϲι, γῆϲ 
-Z/15/56/13	πυρὸϲ ὕδατόϲ τε καὶ ἀέροϲ. ἐπεὶ δὲ ἐκ τῆϲ τῶν καρπῶν τε καὶ φυτῶν 
-Z/15/56/14	ἐδωδῆϲ οἱ ἐν ἡμῖν γίνονται χυμοί, καὶ οὗτοι δηλονότι τὴν πρώτην 
-Z/15/56/15	ἀρχὴν τῆϲ γενέϲεωϲ ἕξουϲιν ὕδωρ καὶ γῆν ἀέρα τε καὶ πῦρ. ἀλλ', ὅπερ 
-Z/15/57/1	ἔφην, ἀποδέδεικται καὶ ταῦτα ἐν τῷ Περὶ τῶν καθ' | Ἱπποκράτην ϲτοι-
-Z/15/57/2	χείων, ὥϲτ' ἤδη μεταβαίνειν καιρὸϲ ἐφ' ἑτέραν ῥῆϲιν. 
-Z/15/57/2	 
-Z/15/57/3	  <Γίνεταί τε ὁμοίωϲ πάντα καὶ τε-
-Z/15/57/4	λευτᾷ ὁμοίωϲ ἅπαντα.> 
-Z/15/57/4	 
-Z/15/57/5	  Οὐδὲ μαντευϲάμενόϲ τιϲ ἔϲεϲθαί τιναϲ ἀνθρώπουϲ, οἳ παρακούϲου-
-Z/15/57/6	ϲιν αὐτοῦ, τοϲαυτάκιϲ ἂν εἶπε ταὐτὸν δόγμα, καθάπερ νῦν <ὁ Ἱππο-
-Z/15/57/7	κράτηϲ> ἐποίηϲε πάντα φάϲκων, οὐ μόνον ἄνθρωπον, ὁμοίωϲ γίνεϲθαι 
-Z/15/57/8	καὶ τελευτᾶν, ὡϲ προείρηται, ἐκ τῶν τεϲϲάρων δηλονότι ϲτοιχείων, οὐ 
-Z/15/57/9	τῶν ἐν τῷ ϲώματι μορίων θερμῶν ἢ ψυχρῶν ἢ ξηρῶν ἢ ὑγρῶν. ἀλλ' 
-Z/15/57/10	εἰϲί γε οὕτω τινὲϲ ἀναίϲθητοι λέξεωϲ Ἑλληνικῆϲ, ὡϲ οἴεϲθαι τὸ κατὰ 
-Z/15/57/11	τὸ ϲῶμα τοῦ ἀνθρώπου θερμὸν καὶ ψυχρὸν ὑγρόν τε καὶ ξηρὸν αἰ-
-Z/15/57/12	ϲθητῶϲ διαγινωϲκόμενα πάντων εἶναι τῆϲ γενέϲεωϲ κοινὰ ϲτοιχεῖα. | 
-Z/15/57/12	 
-Z/15/58/1	  <Ϲυνίϲταται γὰρ αὐτέων ἡ φύϲιϲ 
-Z/15/58/2	ἀπὸ τουτέων τῶν εἰρημένων πάντων καὶ τελευτᾷ κατὰ τὴν 
-Z/15/58/3	εἰρημένην ἐϲ τὸ ὠυτό, ὅθενπερ ϲυνέϲτη ἕκαϲτον· ἐνταῦθα οὖν 
-Z/15/58/4	καὶ ἀπεχώρηϲεν.>  
-Z/15/58/5	  Ἐπιμένει τῷ δόγματι τὴν φύϲιν ἁπάντων ἐκ τῶν εἰρημένων τετ-
-Z/15/58/6	τάρων ϲυνίϲταϲθαι καὶ τελευτᾶν εἰϲ αὐτὰ βουλόμενοϲ. ὅθεν γὰρ ἕκαϲτον 
-Z/15/58/7	τῶν ὄντων ϲυνέϲτη, φηϲίν, ἐνταῦθα καὶ ἀπεχώρηϲεν, εἰϲ τὰ κοινὰ δη-
-Z/15/58/8	λονότι ϲτοιχεῖα τοῦ κόϲμου, γῆν ὕδωρ ἀέρα τε καὶ πῦρ. ἐϲχάτωϲ οὖν 
-Z/15/58/9	ἀγνοοῦϲι τὴν <Ἱπποκράτουϲ> γνώμην οἱ τὸ κατὰ τὴν ἀρχὴν εἰρημένον 
-Z/15/58/10	”οὔτε γὰρ τὸ πάμπαν ἠέρα λέγω τὸν ἄνθρωπον οὔτε ὕδωρ οὔτε πῦρ οὔτε 
-Z/15/58/11	γῆν“ ἀντὶ τοῦ μηδ' ὅλωϲ ἀκούοντεϲ· ἐφάνη γὰρ οὐ τὸ μηδ' ὅλωϲ εἶναι 
-Z/15/58/12	τὰ κοινὰ πάντων ϲτοιχεῖα κατὰ τὸ ϲῶμα βουλόμενοϲ τοῦ ἀνθρώπου 
-Z/15/58/13	ὁ Ἱπποκράτηϲ, ἀλλὰ τοὺϲ ἓν μόνον ἐξ αὐτῶν λέγονταϲ μεμφόμενοϲ. | 
-Z/15/58/13	 
-Z/15/59/1	  <Τὸ δὲ ϲῶμα τοῦ ἀνθρώπου ἔχει 
-Z/15/59/2	ἐν ἑωυτῷ αἷμα καὶ φλέγμα καὶ χολὴν ξανθήν τε καὶ μέλαι-
-Z/15/59/3	ναν, καὶ ταῦτ' ἐϲτὶν ἡ φύϲιϲ τοῦ ϲώματοϲ καὶ διὰ ταῦτ' ἀλγέει 
-Z/15/59/4	καὶ ὑγιαίνει.> 
-Z/15/59/4	 
-Z/15/59/5	  Ϲυντελέϲαϲ τὸν περὶ τῶν κοινῶν ϲτοιχείων λόγον ἐπὶ τὰ τῶν 
-Z/15/59/6	ἐναίμων ζῴων, ὧν ἐϲτι καὶ ὁ ἄνθρωποϲ, ἐν τῇ προκειμένῃ ῥήϲει μετέβη 
-Z/15/59/7	βουλόμενοϲ ἐξ αἵματοϲ καὶ φλέγματοϲ καὶ χολῆϲ διττῆϲ τήν τε ἐξ ἀρ-
-Z/15/59/8	χῆϲ γένεϲιν ἡμῶν γίνεϲθαι καὶ τὴν ἐν ὅλῳ τῷ βίῳ διαμονὴν ἐκ τούτων 
-Z/15/59/9	ὑπάρχειν καὶ ταῦτα τὴν ὅλην φύϲιν εἶναι τοῦ ἀνθρώπου, τῶν μὲν 
-Z/15/59/10	χυμῶν ἐν τοῖϲ ϲτερεοῖϲ περιεχομένων, αὐτῶν δὲ τῶν ϲτερεῶν ἐν τῇ 
-Z/15/59/11	πρώτῃ διαπλάϲει κυουμένου τοῦ ζῴου τὴν γένεϲιν ἐκ τούτων ϲχόντων. 
-Z/15/59/12	ἐκ γὰρ τοῦ καταμηνίου πάντα τὰ μόρια γέγονεν οὐκ εἰλικρινοῦϲ αἵμα-
-Z/15/59/13	τοϲ ὄντοϲ, ἀλλ' ἔχοντοϲ ἐν ἑαυτῷ διττὰϲ χολὰϲ καὶ φλέγμα. δείξει γὰρ 
-Z/15/60/1	ὀλίγον ὕϲτερον τοῦτο. καὶ μέντοι καὶ τὸ ὑγιαί|νειν ἡμῖν ἀλγεῖν τε καὶ 
-Z/15/60/2	νοϲεῖν ἐκ τούτων φήϲει γίνεϲθαι καὶ τὸν τρόπον, καθ' ὃν γίνεται ταῦτα, 
-Z/15/60/3	διὰ τῆϲ ἐχομένηϲ ῥήϲεωϲ.  
-Z/15/60/4	  <Ὑγιαίνει μὲν οὖν μάλιϲτα, ὅταν 
-Z/15/60/5	μετρίωϲ ἔχῃ ταῦτα τῆϲ πρὸϲ ἄλληλα δυνάμεωϲ καὶ τοῦ πλή-
[0057]  [085]  []  []

-Z/15/60/6	θεοϲ καὶ μάλιϲτα, ἢν μεμιγμένα ᾖ.> 
-Z/15/60/6	 
-Z/15/60/7	  Κατὰ πάνταϲ ἰατρούϲ τε καὶ φιλοϲόφουϲ τοὺϲ τελείουϲ δογματι-
-Z/15/60/8	κοὺϲ ἡ ϲυμμετρία τῶν ϲτοιχείων ὑγείαν ἐργάζεται. διττῆϲ δ' οὔϲηϲ τῷ 
-Z/15/60/9	γένει τῆϲ ἐν ταῖϲ λογικαῖϲ αἱρέϲεϲι ϲτοιχειώϲεωϲ, ἡ μὲν ἑτέρα κατὰ 
-Z/15/60/10	παράθεϲίν τε καὶ περιπλοκὴν τῶν πρώτων ϲωμάτων τὰϲ γενέϲειϲ τῶν 
-Z/15/60/11	ϲυνθέτων γενέϲθαι φηϲίν, ἡ δὲ ἑτέρα κατὰ κρᾶϲιν. ἡ μὲν οὖν προτέρα 
-Z/15/60/12	τὴν ϲυμμετρίαν ἐν τῇ ποροποιίᾳ τίθεται, ἡ δὲ ἑτέρα κατὰ τὴν εὐκρα-
-Z/15/60/13	ϲίαν τῶν ϲτοιχείων ὑγιαίνειν ἡμᾶϲ φηϲιν, ἧϲ δηλονότι δόξηϲ <ὁ Ἱππο-
-Z/15/61/1	κράτηϲ> ἐϲτὶν ἡγεμών. οὔϲηϲ δὲ διττῆϲ ϲυμμε|τρίαϲ, τῆϲ μὲν ἐν τῇ 
-Z/15/61/2	δυνάμει τῶν κεραννυμένων, τῆϲ δὲ ἐν τῷ ποϲῷ τῆϲ οὐϲίαϲ, ἑκατέραϲ ἐμνη-
-Z/15/61/3	μόνευϲεν ὁ Ἱπποκράτηϲ εἰπών· <τῆϲ τε δυνάμεωϲ καὶ τοῦ πλήθεοϲ>. 
-Z/15/61/4	  τὸ δ' ἐπὶ τέλει τῆϲ ῥήϲεωϲ εἰρημένον τὸ <καὶ μάλιϲτα, ἢν μεμιγ-
-Z/15/61/5	μένα ᾖ>, τὴν ἀκρίβειαν τῆϲ δι' ὅλων αὐτῶν κράϲεωϲ ἐνδείκνυται. κατὰ 
-Z/15/61/6	γὰρ τὴν τελείωϲ ἀμεμπτοτάτην τοῦ ϲώματοϲ διάθεϲιν οὐ μόνον ἡ ϲυμ-
-Z/15/61/7	μετρία τῶν τεϲϲάρων ϲτοιχείων, ἀλλὰ καὶ ἡ δι' ὅλων κρᾶϲιϲ ἀκριβοῦται. 
-Z/15/61/8	κατὰ δὲ τὰϲ φαυλοτέραϲ κράϲειϲ τοῦ ϲώματοϲ ἐνδέχεταί ποτε καὶ καθ' 
-Z/15/61/9	ἕν τι μόριον οὐκ ἴϲωϲ οὐδ' ὁμοίωϲ οὐδὲ δι' ὅλων ἀλλήλοιϲ κεκρᾶϲθαι 
-Z/15/61/10	τοὺϲ χυμούϲ. ἀλλ' ὅταν γε μηδέπω ϲαφῶϲ ἐνέργεια βλάπτηται, μεμπτὴ 
-Z/15/61/11	μέν ἐϲτιν ἡ ὑγεία, νόϲοϲ δὲ οὐδέπω. 
-Z/15/61/11	 
-Z/15/61/12	  <Ἀλγέει δ' ὅταν τι τούτων ἔλαϲϲον 
-Z/15/61/13	ἢ πλέον γένηται ἢ χωριϲθῇ ἐν τῷ ϲώματι καὶ μὴ κεκραμένον 
-Z/15/61/14	ᾖ τοῖϲ πᾶϲιν. |> 
-Z/15/61/14	 
-Z/15/62/1	  Ὥϲπερ ἐπὶ τῆϲ ὑγείαϲ τὴν ἀκριβῆ ϲυμμετρίαν ἐν ποϲότητι καὶ 
-Z/15/62/2	δυνάμει καὶ τῇ δι' ὅλων ἔθετο κράϲει, κατὰ τὸν αὐτὸν τρόπον καὶ ἐπὶ 
-Z/15/62/3	τῆϲ νόϲου τὰ τούτων ἐναντία τίθεται, τὸ μὲν ἔλαϲϲον ἢ πλέον εἴϲ τε 
-Z/15/62/4	τὸ ποϲὸν τῆϲ οὐϲίαϲ καὶ τὴν δύναμιν ἀνάγων, τὸ δὲ μὴ κεκρᾶϲθαι τοῖϲ 
-Z/15/62/5	πᾶϲιν εἰϲ δυϲκραϲίαν ἢ ἀνωμαλίαν κράϲεωϲ ἢ ὅπωϲ ἄν τιϲ ὀνομάζειν 
-Z/15/62/6	ἐθέλῃ.  
-Z/15/62/7	  <Ἀνάγκη γάρ, ὅταν τι τούτων χωρι-
-Z/15/62/8	ϲθῇ καὶ ἐφ' ἑωυτοῦ ϲτῇ, ἔνθεν τε ἐξέϲτηκεν, οὐ μόνον τοῦτο 
-Z/15/62/9	τὸ χωρίον ἐπίνοϲον γίνεϲθαι, ἀλλὰ καὶ ἔνθα 〈ἂν〉 ϲτῇ καὶ ἐπι-
-Z/15/62/10	χυθῇ, ὑπερεμπιπλάμενον ὀδύνην τε καὶ πόνον παρέχειν.> 
-Z/15/62/10	 
-Z/15/62/11	  Ὅταν τῶν τεϲϲάρων τιϲ χυμῶν αὐτὸϲ καθ' ἑαυτὸν ἵϲτηταί που 
-Z/15/62/12	κατά τι μόριον ἀποχωριϲθεὶϲ τῶν ἄλλων καὶ μὴ κεκραμένοϲ ᾖ ὅλοϲ δι' 
-Z/15/62/13	ὅλων αὐτοῖϲ, ὀδυνᾶται τὸ ζῷον ἐν δυϲκραϲίᾳ γενομένων ἀμφοτέρων 
-Z/15/63/1	τῶν μορίων, ἔνθεν τε ἐξέ|ϲτη καὶ εἰϲ ὃ μετέϲτη. καὶ μάλιϲτα τοῦτο 
-Z/15/63/2	γίνεται κατὰ τοὺϲ ἰϲχυρὰϲ ἔχονταϲ τὰϲ δυνάμειϲ χυμούϲ· οὗτοι γὰρ οὐ 
-Z/15/63/3	μόνον τῷ ποϲῷ βαρύνοντεϲ τὸ μόριον, εἰϲ ὃ κατέϲκηψαν, ἀλλὰ καὶ τῷ 
-Z/15/63/4	ποιῷ τὴν ὀδύνην ἐργάζονται θερμαίνοντεϲ ἢ ψύχοντεϲ ϲφοδρῶϲ. 
-Z/15/63/4	 
-Z/15/63/5	  <Καὶ γάρ, ὅταν τι τούτων ἔξω τοῦ 
-Z/15/63/6	ϲώματοϲ ἐκρυῇ πλέον τοῦ ἐπιπολάζοντοϲ, ὀδύνην παρέχει ἡ 
-Z/15/63/7	κένωϲιϲ.> 
-Z/15/63/7	 
-Z/15/63/8	  Ἀντὶ τοῦ πλεονάζοντοϲ ἀκουϲτέον εἰρῆϲθαι νῦν τὸ <〈πλέον τοῦ〉 
-Z/15/63/9	ἐπιπολάζοντοϲ> ἤ, εἴπερ μὴ τοῦτό τιϲ ἀκούειν ἐθέλει, τὸ μὴ κεκρα-
-Z/15/63/10	μένον ἅπαϲι τοῖϲ ἄλλοιϲ <ἐπιπολάζον> οἰητέον εἰρῆϲθαι· πιθανὸν γὰρ 
-Z/15/63/11	ἑκάτερον αὐτῶν. 
-Z/15/63/11	 
-Z/15/63/12	  <Ἤν τ' αὖθιϲ εἴϲω ποιήϲηται τὴν 
-Z/15/63/13	κένωϲιν καὶ τὴν μετάϲταϲιν καὶ τὴν ἀπόκριϲιν ἀπὸ τῶν ἄλλων, 
-Z/15/64/1	πολλή γ' αὐτῷ | ἀνάγκη διπλῆν τὴν ὀδύνην παρέχειν κατὰ τὰ 
-Z/15/64/2	εἰρημένα, ἔνθεν τε ἐξέϲτηκε καὶ ἔνθα ὑπερέβαλεν.> 
-Z/15/64/2	 
-Z/15/64/3	  Ὅτι προείρηται τοῦτο, καὶ αὐτὸϲ ἐδήλωϲεν εἰπὼν <κατὰ τὰ εἰρη-
-Z/15/64/4	μένα>. τῇ λέξει γάρ, οὐ τῇ δυνάμει τῆϲ νῦν εἰρημένηϲ ῥήϲεωϲ διήνεγκεν 
-Z/15/64/5	ἡ μικρὸν ἔμπροϲθεν ὑπ' αὐτοῦ γεγραμμένη, καθ' ἣν οὕτωϲ εἶπεν· „ἀνάγκη 
-Z/15/64/6	γάρ, ὅταν τι τούτων χωριϲθῇ καὶ ἐφ' ἑωυτοῦ ϲτῇ, ἔνθεν τε ἐξέϲτηκεν, 
-Z/15/64/7	οὐ μόνον τοῦτο τὸ χωρίον ἐπίνοϲον γίνεϲθαι, ἀλλὰ καὶ ἔνθα ἂν ϲτῇ 
-Z/15/64/8	καὶ ἐπιχυθῇ, ὑπερεμπιπλάμενον ὀδύνην τε καὶ πόνον παρέχειν.”  
-Z/15/64/9	  <Εἶπον δή, ἃ ἂν φήϲω τὸν ἄνθρω-
-Z/15/64/10	πον εἶναι, ἀποφαίνειν αἰεὶ ταῦτα ἐόντα καὶ κατὰ νόμον καὶ 
-Z/15/64/11	κατὰ φύϲιν.> 
-Z/15/64/11	 
-Z/15/64/12	  <20κατὰ νόμον> μὲν εἶπε δηλῶϲαι βουλόμενοϲ τὴν τῶν ἀνθρώπων 
-Z/15/64/13	δόξαν, ἣν ἔχουϲι περὶ αὐτῶν, <κατὰ φύϲιν> δὲ τὴν αὐτῶν τῶν πραγ-
-Z/15/64/14	μάτων ἀλήθειαν. 
-Z/15/65/1	  προϲέχωμεν οὖν ἤδη ταῖϲ ἑξῆϲ | ῥήϲεϲιν, ἵνα γνῶμεν, εἰ, ὅπερ 
-Z/15/65/2	ὑπέϲχετο κατὰ τὰϲ ἀρχὰϲ τοῦ ϲυγγράμματοϲ, νῦν ἀποδίδωϲι. 
-Z/15/65/2	 
-Z/15/65/3	  <Φημὶ δὲ εἶναι αἷμα καὶ φλέγμα 
-Z/15/65/4	καὶ χολὴν ξανθήν τε καὶ μέλαιναν· καὶ τουτέων μὲν πρῶτον 
-Z/15/65/5	κατὰ νόμον καὶ τὰ ὀνόματα διωρίϲθαι φημὶ καὶ οὐδενὶ αὐτέ-
-Z/15/65/6	ων τὸ αὐτὸ ὄνομα εἶναι, ἔπειτα κατὰ φύϲιν τὰϲ ἰδέαϲ κεχω-
-Z/15/65/7	ρίϲθαι καὶ οὔτε τὸ φλέγμα οὐδὲν ἐοικέναι τῷ αἵματι οὔτε τὸ 
-Z/15/65/8	αἷμα τῇ χολῇ οὔτε τὴν χολὴν τῷ φλέγματι. πῶϲ γὰρ ἂν ἐοι-
-Z/15/65/9	κότα ταῦτ' εἴη ἀλλήλοιϲιν, ὧν οὔτε τὰ χρώματα ὅμοια φαίνε-
-Z/15/65/10	ται προϲορώμενα οὔτε τῇ χειρὶ ψαυόμενα ὅμοια δοκεῖ εἶναι; 
-Z/15/65/11	οὔτε γὰρ θερμὰ ὁμοίωϲ ἐϲτὶν οὔτε ψυχρὰ οὔτε ξηρὰ οὔτε ὑγρά.> 
-Z/15/65/11	 
-Z/15/65/12	  Καὶ ϲαφὴϲ ὁ λόγοϲ αὐτοῦ πᾶϲ ἐϲτι καὶ ἀποδείκνυϲιν, ὃ προὔθετο. 
-Z/15/65/13	κατὰ μὲν γὰρ τὴν προκειμένην ταύτην ῥῆϲιν ἔδειξε τέϲϲαραϲ εἶναι χυ-
-Z/15/66/1	μοὺϲ ἐν τῷ ϲώματι διαφέρονταϲ | ἀλλήλων, ἐν δὲ ταῖϲ ἐφεξῆϲ, ὅτι καὶ 
-Z/15/66/2	κατὰ φύϲιν εἰϲὶν οὗτοι πάντεϲ, οὐχ εἷϲ ἐξ αὐτῶν. ἀλλ' ἔν γε τῇ προ-
-Z/15/66/3	κειμένῃ ταύτῃ ῥήϲει καὶ χροιᾷ καὶ ϲυϲτάϲει καὶ θερμότητι καὶ ψυχρότητι 
-Z/15/66/4	〈καὶ ὑγρότητι καὶ ξηρότητι〉 διαφέρειν ἀλλήλων φηϲὶ τοὺϲ χυμούϲ· καὶ 
-Z/15/66/5	γὰρ καὶ φαίνεται ϲαφῶϲ ταῦτα. 
-Z/15/66/6	  προϲκρούϲει δὲ ἴϲωϲ τιϲὶ τὸ καὶ ξηρότητι χυμὸν χυμοῦ διαφέρειν, 
-Z/15/66/7	ἁπάντων τῶν χυμῶν ὑγρῶν ὄντων. ἀναιρείτωϲαν οὖν οὗτοι καὶ τὸ 
-Z/15/66/8	μηδ' ὑγρότητι διαφέρειν αὐτούϲ· εἴπερ δ' ὑγρότερον ἕτερον ἑτέρου ϲυγ-
-Z/15/66/9	χωροῦϲιν εἶναι, ϲυγχωρεῖν ἀναγκαϲθήϲονται καὶ τὸν ἧττον ὑγρὸν ἐπι-
-Z/15/66/10	μιξίᾳ τοῦ ξηροῦ ϲτοιχείου τοιοῦτον εἶναι. καὶ μέντοι καὶ φαίνεται ϲαφῶϲ 
-Z/15/66/11	τοῦτο κατὰ πάνταϲ τοὺϲ χυμούϲ· ἥ τε γὰρ ξανθὴ χολὴ πολλάκιϲ μὲν  
-Z/15/66/12	ἐξυγραίνεται ϲφοδρῶϲ, ἡνίκα μηδὲ ξανθόν, ἀλλ' ὠχρὸν αὐτῆϲ γίνεται 
-Z/15/66/13	τὸ χρῶμα, πολλάκιϲ δ' ὥϲπερ λέκιθοϲ γίνεται παχεῖα, διὸ καὶ λεκιθώδηϲ 
-Z/15/66/14	ὀνομάζεται πρόϲ τινων· ἥ τ' αὖ μέλαινα διὰ παντὸϲ 〈μέν〉 ἐϲτι παχυ-
-Z/15/66/15	τέρα τῆϲ ὠχρᾶϲ τε καὶ ξανθῆϲ, οὐκ ὀλίγον δὲ οὐδὲ κατὰ ταύτην ἐϲτὶ 
-Z/15/66/16	τὸ μᾶλλόν τε καὶ ἧττον, ὥϲπερ γε καὶ κατὰ τὸ αἷμα· φαίνεται γὰρ 
-Z/15/66/17	καὶ τοῦτο ποτὲ μὲν οὕτωϲ ὑγρόν, ὡϲ ῥεῖν, ποτὲ δ' ἱκανῶϲ παχύ. τὸ 
-Z/15/67/1	φλέγμα δὲ ἔχον τὴν αὐτὴν ἀναλογίαν ἰδεῖν ἔϲτι τῇ κατὰ τοὺϲ εἰρη|μέ-
-Z/15/67/2	νουϲ χυμούϲ· ὑπαλλάττεται γὰρ ἐν πάχει καὶ λεπτότητι ποτὲ μὲν ὑδα-
-Z/15/67/3	τῶδεϲ ὄν, ἔϲτι δ' ὅτε παχυνόμενον, ὡϲ ἐοικέναι πύῳ. ϲυμβαίνει δὲ τοῦτο 
-Z/15/67/4	τοῖϲ χυμοῖϲ ὡϲ ἂν οὐκ οὖϲιν ὄντωϲ ϲτοιχείοιϲ, ὥϲπερ ὕδωρ καὶ γῆ, 
-Z/15/67/5	ἀὴρ καὶ πῦρ ἐϲτιν. ἕκαϲτοϲ γὰρ αὐτῶν ἐκ τῶν τεϲϲάρων τούτων γέγονεν 
-Z/15/67/6	ἐπικρατοῦντοϲ ἄλλου κατ' ἄλλον αὐτῶν, ὡϲ δὴ πολλάκιϲ ἐμάθετε. 
-Z/15/67/6	 
-Z/15/67/7	  <Ἀνάγκη τοίνυν, ὅτε τοϲοῦτον διήλ-
-Z/15/67/8	λακται τὴν ἰδέην τε καὶ τὴν δύναμιν ἀλλήλων, μὴ ἓν αὐτὰ 
-Z/15/67/9	εἶναι, εἴπερ μὴ πῦρ τε καὶ ὕδωρ ἕν ἐϲτιν.> 
-Z/15/67/9	 
-Z/15/67/10	  Ἀλλόκοτοϲ μὲν ἡ δόξα τῶν ἡγουμένων ἓν εἶναι τὸν ἄνθρωπον, 
-Z/15/67/11	ὅμωϲ μὴν <ὁ Ἱπποκράτηϲ> ἀντιλέγων αὐτῇ φαίνεται διὰ ϲπουδῆϲ, ἴϲωϲ 
-Z/15/67/12	τινῶν κατ' αὐτὸν ὄντων ἐπιφανῶν ἀνδρῶν, οἳ ταύτην ἐπρέϲβευον τὴν 
-Z/15/67/13	δόξαν. ὅπου γὰρ καὶ ϲυγγράμματα πλεῖϲτα παλαιῶν ἀνδρῶν οὐκέτι 
-Z/15/67/14	ϲῴζεται, πολὺ δὴ μᾶλλον οὐδὲ τὰϲ ἀγράφουϲ δόξαϲ εἰκόϲ ἐϲτιν αὐτῶν | 
[0057]  [085]  []  []

-Z/15/68/1	διαϲῴζεϲθαι καὶ μάλιϲθ', ὅτι μηδ' ἔγραψαν ἔνιοι ϲύγγραμμα μηδέν, ὥϲ-
-Z/15/68/2	περ ὅ τε <Ϲωκράτηϲ> καὶ ὁ <Πυθαγόραϲ> καὶ τῶν καθ' ἡμᾶϲ ἐνδόξων 
-Z/15/68/3	ἰατρῶν <Κόιντοϲ>. ἔτι δὲ μᾶλλον ἔϲτι πιϲτεῦϲαι πολλοὺϲ ἄνδραϲ ἐπι-
-Z/15/68/4	φανεῖϲ γεγονέναι ζῶνταϲ, ἀποθανόντων δ' αὐτῶν ἀπολωλέναι τὰϲ περὶ 
-Z/15/68/5	τῶν δογμάτων ὑπολήψειϲ, ὁπότε καὶ <Πλάτωνοϲ> τοϲαῦτα ϲυγγράμ-
-Z/15/68/6	ματα γράψαντοϲ ὅμωϲ οἱ μαθηταὶ λέγουϲιν εἶναί τινα παρὰ τὰ γεγραμ-
-Z/15/68/7	μένα τῶν ἀγράφων δογμάτων αὐτοῦ. ὥϲπερ δὲ τοῖϲ μαθηταῖϲ ἄγραφα 
-Z/15/68/8	δόγματα λέγουϲιν εἶναι πιϲτεύομεν, οὕτω καὶ τῷ <Ἱπποκράτει> πι-
-Z/15/68/9	ϲτεύομεν εἶναί τιναϲ, οἳ γῆν μόνην ἔλεγον εἶναι κοινὸν ἁπάντων ϲτοι-
-Z/15/68/10	χεῖον, ἐν ἀνθρώπῳ δὲ χολὴν ἢ φλέγμα. καὶ γὰρ καὶ νῦν οἶδά τιναϲ  
-Z/15/68/11	ἀλλόκοτα γεγραφόταϲ, ὧν τὰ ϲυγγράμματα τοῖϲ μὲν ἤδη ϲυναπέθανε, 
-Z/15/68/12	τοῖϲ δὲ ϲυντεθνήξεται, καθάπερ καὶ τοῦ λέγοντοϲ ἁπάντων εἶναι μητέρα 
-Z/15/68/13	καὶ τιθήνην καὶ ἀρχὴν καὶ ϲτοιχεῖον τὴν γῆν· αὐτὴν γὰρ καὶ τὸν οὐρα-
-Z/15/68/14	νὸν γεννῆϲαι, καθάπερ <Ἡϲίοδόϲ> φηϲι, καὶ τὰ ζῷα τὰ κατ' αὐτήν. καὶ 
-Z/15/68/15	<τῶν Ἀρχιγενείων> δέ <τιϲ>, ἀνὴρ οὐ φαυλότατοϲ, ἐπέπειϲτο μήτ' ἐν | 
-Z/15/69/1	ταῖϲ εἰϲπνοαῖϲ εἴϲω τοῦ ϲώματοϲ ἰέναι τὸν ἀέρα μήτ' ἐν ταῖϲ ἐκπνοαῖϲ 
-Z/15/69/2	ἔξω. καὶ <ἄλλοϲ τιϲ> ἐβούλετο τὸν πρῶτον καὶ ϲτοιχειώδη χυμὸν εἶναι 
-Z/15/69/3	φλέγμα. μὴ τοίνυν ζητήϲωμεν ὀνόματα τῶν τὰϲ ἀλλοκότουϲ δόξαϲ 
-Z/15/69/4	ταύταϲ πρῶτον ἀποφηναμένων, εἴ γε, ὅτι <Θαλῆϲ> ἀπεφήνατο ϲτοιχεῖον 
-Z/15/69/5	μόνον εἶναι τὸ ὕδωρ, ἐκ ϲυγγράμματοϲ αὐτοῦ δεικνύναι οὐκ ἔχομεν, 
-Z/15/69/6	ἀλλ' ὅμωϲ ἅπαϲι καὶ τοῦτο πεπίϲτευται. 
-Z/15/69/6	 
-Z/15/69/7	  <Γνοίηϲ δ' ἂν τοῖϲδε, ὅτι οὐχ ἓν 
-Z/15/69/8	ταῦτα πάντα ἐϲτίν, ἀλλ' ἔχει δύναμίν τε καὶ φύϲιν τὴν ἑωυτοῦ 
-Z/15/69/9	ἕκαϲτον· εἰ γὰρ διδοίηϲ ἀνθρώπῳ φάρμακον, ὅ τι φλέγμα 
-Z/15/69/10	ἄγει, ἀπεμεῖταί ϲοι φλέγμα, καὶ εἰ δοίηϲ φάρμακον, ὅ τι χο-
-Z/15/69/11	λὴν ἄγει, ἐμεῖταί ϲοι χολήν· κατὰ τὰ αὐτὰ δὲ καὶ χολὴν μέλαι-
-Z/15/69/12	ναν καθαίρει, ἢν δῷϲ φάρμακον, ὅ τι χολὴν μέλαιναν ἄγει, 
-Z/15/69/13	καὶ ἢν τρώϲῃϲ αὐτῷ τοῦ ϲώματοϲ μέροϲ τι, ὥϲτε ἕλκοϲ γενέ-
-Z/15/70/1	ϲθαι, ῥυήϲεται αὐτῷ αἷμα. καὶ | ταῦτα ποιήϲει πάντα ϲοι πᾶϲαν 
-Z/15/70/2	ἡμέραν τε καὶ νύκτα καὶ χειμῶνόϲ τε καὶ θέρουϲ, μέχριϲ ἂν 
-Z/15/70/3	δυνατὸϲ ᾖ τὸ πνεῦμα ἕλκειν ἐϲ ἑωυτὸν καὶ πάλιν μεθιέναι ἢ 
-Z/15/70/4	ἔϲτ' ἄν τινοϲ τούτων ϲτερηθῇ τῶν ξυγγεγονότων. ξυγγέγονε 
-Z/15/70/5	δὲ ταῦτα τὰ εἰρημένα· πῶϲ γὰρ οὐ ξυγγέγονε; πρῶτον μὲν 
-Z/15/70/6	γὰρ φανερόϲ ἐϲτιν ὁ ἄνθρωποϲ ἔχων ἐν ἑωυτῷ ταῦτα πάντα 
-Z/15/70/7	ἰδεῖν, ἕωϲ ἂν ζῇ, ἔπειτα δὲ γέγονεν ἐξ ἀνθρώπου ταῦτα πάντα 
-Z/15/70/8	ἔχοντοϲ, ἔπειτα τέθραπται ἐν ἀνθρώπῳ ταῦτα πάντα ἔχοντι, 
-Z/15/70/9	ὅϲα ἐγώ φημί τε καὶ ἀποδείκνυμι.>  
-Z/15/70/10	  Ἐν μὲν τῇ προτέρᾳ ῥήϲει δέδεικται πρὸϲ αὐτοῦ ϲαφῶϲ τε ἅμα 
-Z/15/70/11	καὶ ἀληθῶϲ, ὡϲ ἔχει 〈διὰ παντὸϲ ὁ ἄνθρωποϲ〉 ἐν ἑαυτῷ ταῦτα πάντα, 
-Z/15/70/12	χολὰϲ καὶ φλέγμα καὶ αἷμα, κατὰ δὲ τὴν προκειμένην οὐ τοῦτο μόνον 
-Z/15/70/13	ἐπιδείκνυϲιν, ἀλλ' ὅτι καὶ κατὰ φύϲιν ἔϲτιν 〈ἐν αὐτῷ πάντα ταῦτα〉, 
-Z/15/70/14	οὔ, καθάπερ ἔνιοί φαϲιν, ἓν ἐξ αὐτῶν. αἱ μὲν οὖν ἄλλαι δόξαι τῶν ἕνα 
-Z/15/70/15	λεγόντων εἶναι κατὰ φύϲιν ἐν τῷ ϲώματι χυμὸν εὐέλεγκτοι, ἡ δὲ τῶν 
-Z/15/71/1	τὸ αἷμα φαϲκόντων | οὐκ εὐκαταφρόνητοϲ, ἀλλὰ μεγάλου τινὸϲ ἀγῶνοϲ 
-Z/15/71/2	δεῖται πρὸϲ τὸ καταβαλεῖν αὐτήν. ἐνϲτήϲαϲθαι δὲ καιρὸϲ ἤδη τὴν ἀρχὴν 
-Z/15/71/3	ἀπὸ τοῦ πρόϲθεν εἰρημένου τἀνδρὶ ποιηϲαμένουϲ. λέγει δὲ ὧδέ πωϲ· 
-Z/15/71/4	”ἀξιῶ δ' ἔγωγε τὸν φάϲκοντα αἷμα μοῦνον εἶναι τὸν ἄνθρωπον καὶ 
-Z/15/71/5	ἄλλο μηδὲν δεικνύναι αὐτὸν μὴ μεταλλάϲϲοντα τὴν ἰδέην μηδὲ γίνε-
-Z/15/71/6	ϲθαι παντοῖον, ἀλλ' ἢ ὥρην τινὰ τοῦ ἐνιαυτοῦ ἢ τῆϲ ἡλικίηϲ τοῦ ἀνθρώ-
-Z/15/71/7	που, ἐν ᾗ αἷμα ἓν ἐὸν φαίνεται μοῦνον ὁ ἄνθρωποϲ· εἰκὸϲ γάρ ἐϲτιν 
-Z/15/71/8	εἶναι μίαν γέ τινα ὥρην, ἐν ᾗ φαίνεται αὐτὸ ἐφ' ἑωυτοῦ ἓν ἐόν.“ ἐὰν 
-Z/15/71/9	οὖν τούτῳ τῷ λόγῳ προϲθῇϲ τὸ κατὰ τὴν νῦν ἡμῖν προκειμένην 
-Z/15/71/10	ῥῆϲιν ἀποδεικνύμενον, ὁλόκληρον ἐργάϲῃ τὸ δόγμα τοῦ <Ἱπποκράτουϲ>. 
-Z/15/71/11	ἀποδείκνυται γὰρ ἐνταῦθα μήτε ὥραν ἐνὸν εἶναί τινα τοιαύτην μήθ' 
-Z/15/71/12	ἡλικίαν, ἐν ᾗ τὸν ἄνθρωπον ἐπιδείξει τιϲ οὐ μετέχοντα τῶν ἄλλων 
-Z/15/71/13	χυμῶν, 〈οὐ διὰ τῶν κενώϲεων μόνον τῶν κοινῶν〉, ἀλλὰ καὶ διὰ τῶν 
-Z/15/71/14	καθάρϲεων· καὶ γὰρ ἐὰν δῷϲ τινι φάρμακον ἤτοι χολὴν ἄγον ἢ φλέγμα, 
-Z/15/72/1	κενούμενον ὄψει τὸ πρὸϲ αὐτοῦ πεφυκὸϲ ἕλκεϲθαι, ὡϲ ἐν παντὶ | καιρῷ 
-Z/15/72/2	πάντων περιεχομένων ἐν τῷ ϲώματι. 
-Z/15/72/3	  τούτῳ δὲ ἐνίϲτανται τῷ λόγῳ τινὲϲ οὐ ϲυγχωροῦντεϲ ἕλκειν τὸ 
-Z/15/72/4	καθαρτικὸν ἐκ τοῦ ϲώματοϲ τὸν οἰκεῖον χυμόν, ἀλλὰ μεταβάλλειν εἰϲ 
-Z/15/72/5	ἣν αὐτὸ πέφυκεν ἰδέαν. ἀλλ' ὅτι γε ψευδὴϲ ὁ λόγοϲ αὐτῶν, ἐπιδέ-
-Z/15/72/6	δεικται μὲν ἡμῖν καθ' ἓν ὑπόμνημα Περὶ τῆϲ τῶν καθαιρόντων φαρ-
-Z/15/72/7	μάκων δυνάμεωϲ ἐπιγεγραμμένον· εἰρήϲθω δὲ καὶ νῦν ἕν τι τῶν ἐν 
-Z/15/72/8	ἐκείνῳ λεγομένων ἕνεκα παραδείγματοϲ. ἐθεάϲαϲθε γὰρ ἐπ' αὐτῶν  
-Z/15/72/9	τῶν ἔργων τῆϲ τέχνηϲ οὐκ ὀλιγάκιϲ ἐλεγχομένουϲ τοὺϲ μὴ ϲυγχω-
-Z/15/72/10	ροῦνταϲ ἕλκεϲθαι τὸ κενούμενον ὑπὸ τῶν καθαιρόντων φαρμάκων· 
-Z/15/72/11	οἷον οἱ ὑδεριῶντεϲ τῷ ἀϲκίτῃ καλουμένῳ, λαβόντεϲ μὲν ὑδραγωγὸν 
-Z/15/72/12	φάρμακον, ἐκκενοῦνται πλῆθοϲ οὐκ ὀλίγον ὑδατώδουϲ ὑγρότητοϲ καὶ 
-Z/15/72/13	προϲϲτέλλονται τὸν ὄγκον τῆϲ γαϲτρόϲ, εἰ δὲ χολῆϲ ξανθῆϲ ἢ με-
-Z/15/72/14	λαίνηϲ ἀγωγὸν αὐτοῖϲ τιϲ δοίη φάρμακον, ὀλιγοϲτόν τ' ἐκκενοῖ τὸν 
-Z/15/72/15	χυμὸν ὅ τ' ὄγκοϲ αὐτοῖϲ τῆϲ γαϲτρὸϲ οὐ μόνον οὐδὲν ἐλάττων, ἀλλὰ 
-Z/15/72/16	καὶ μείζων γίνεται. τοὐναντίον δὲ ϲυμβαῖνον ἐπὶ τῶν δι' ἔμφραξιν 
-Z/15/73/1	ἥπατοϲ ἰκτεριώντων ἐθεάϲαϲθε· προεκφραχθέντοϲ γὰρ αὐ|τοῖϲ τοῦ ϲπλάγ-
-Z/15/73/2	χνου διὰ τῶν τοῦτο δρᾶν δυναμένων φαρμάκων, ὅταν ἐπιδοθῇ τὸ 
-Z/15/73/3	χολαγωγόν, ἥ τε κένωϲιϲ παμπόλλη γίνεται τοῦ πλεονάζοντοϲ χυμοῦ 
-Z/15/73/4	παύεταί τε παραχρῆμα τὸ πάθημα. τὸ δὲ τούτοιϲ ἀνάλογον ἴϲτε κἀπὶ 
-Z/15/73/5	τῶν ὑπὸ φλέγματοϲ ἢ χολῆϲ μελαίνηϲ ἐνοχλουμένων γινόμενον· καὶ 
-Z/15/73/6	γὰρ κενοῦταί 〈τε〉 πάμπολυϲ ὁ λυπῶν χυμὸϲ οἵ τε κάμνοντεϲ ὀνίναν-
-Z/15/73/7	ται μεγάλωϲ. εἰ τοίνυν ἕλκεται μὲν ἐκ 〈τοῦ ϲώματοϲ ὑπὸ〉 τῶν καθαρ-
-Z/15/73/8	τικῶν φαρμάκων τοιαῦτα, τὰ δὲ φάρμακα κατὰ πᾶϲαν ἡλικίαν τε καὶ 
-Z/15/73/9	ὥραν καθαίρει, διὰ παντόϲ εἰϲιν οἱ τέτταρεϲ χυμοὶ κατὰ τὸ ϲῶμα τοῦ 
-Z/15/73/10	ἀνθρώπου. ἐχρῆν γάρ, καθάπερ ἔμπροϲθεν ἐλέχθη, κἂν μίαν γοῦν τινα 
-Z/15/73/11	ὥραν τοῦ ἐνιαυτοῦ ἢ τῆϲ ἡλικίαϲ τοῦ ἀνθρώπου φαίνεϲθαι μόνον ἔχου-
-Z/15/73/12	ϲαν τὸ αἷμα, τῆϲ δόξηϲ ἀληθοῦϲ ὑποτεθείϲηϲ εἶναι τῶν ἀποφηναμένων 
-Z/15/73/13	αἷμα μόνον εἶναι τὴν τοῦ ἀνθρώπου φύϲιν, ὅπερ ἐϲτὶ ταὐτὸν τῷ ἐξ 
-Z/15/73/14	αἵματοϲ μόνου διαπεπλάϲθαι πάντ' αὐτοῦ τὰ μόρια τρέφεϲθαί τε διὰ 
-Z/15/73/15	παντὸϲ αἵματι μόνῳ. διττῶϲ δὲ τοῦ αἵματοϲ λεγομένου, τοῦ μέν, ὅπερ 
-Z/15/73/16	ἐν ταῖϲ φλεβοτομίαιϲ κἀν τοῖϲ τραύμαϲι κενούμενον φαίνεται, μετέχον-
-Z/15/74/1	τοϲ, ὡϲ ἐδείκνυμεν, | ἀμφοτέρων τε τῶν χολῶν καὶ τοῦ φλέγματοϲ, 
-Z/15/74/2	ἑτέρου δὲ τοῦ καθαροῦ τε καὶ εἰλικρινοῦϲ ἀμίκτου τε τῶν ἄλλων χυ-
-Z/15/74/3	μῶν, ἐκ μὲν τοῦ κατὰ τὸ πρότερον ϲημαινόμενον αἵματοϲ ἀληθὲϲ ἴϲωϲ 
-Z/15/74/4	ἐϲτὶ διαπλάττεϲθαι τὸ κυούμενον, ἐκ δὲ τοῦ κατὰ τὸ δεύτερον οὐκ 
-Z/15/74/5	ἀληθέϲ· οὐδέποτε γὰρ ἐν ταῖϲ κυούϲαιϲ μόνον γίνεται τοῦτο. διὰ τί δὲ 
-Z/15/74/6	προϲέθηκα τῷ λόγῳ τὸ ἴϲωϲ, οἶμαι γινώϲκειν ὑμᾶϲ· ἐν γὰρ τοῖϲ  
-Z/15/74/7	Περὶ ϲπέρματοϲ ὑπομνήμαϲιν ἐδείχθη τὰ πλεῖϲτα μόρια τοῦ ϲώματοϲ 
-Z/15/74/8	ἐκ τοῦ ϲπέρματοϲ γινόμενα μόνων τῶν ϲαρκωδῶν ἐξ αἵματοϲ διαπλαϲ-
-Z/15/74/9	ϲομένων. ἀλλ' ἐπεὶ μὲν τοῦ ϲπέρματοϲ ὀλίγοϲ ἐϲτὶν ὁ καταβαλλό-
-Z/15/74/10	μενοϲ εἰϲ τὰϲ μήτραϲ ὄγκοϲ, ἡ τροφὴ δὲ αὐτῷ καὶ ἡ αὔξηϲιϲ ἐκ τοῦ 
-Z/15/74/11	αἵματοϲ γίνεται, διὰ ταῦτ' ἄν τιϲ ὀλίγου δεῖν ἐξ αἵματοϲ φαίη δια-
[0057]  [085]  []  []

-Z/15/74/12	πλάττεϲθαι τὰ μόρια. καθ' ὅϲον δὲ τὸ ϲπέρμα τὴν γένεϲιν ἐξ αἵματοϲ 
-Z/15/74/13	ἔϲχε, κατὰ τοῦτο ἄν τιϲ ἐξ αἵματοϲ εἶναι λέγων τὴν γένεϲιν τοῦ κυου-
-Z/15/74/14	μένου δόξειεν ἀληθεύειν, ἀλλ' οὐκ ἐξ εἰλικρινοῦϲ αἵματοϲ, ἀμίκτου τῶν 
-Z/15/74/15	ἄλλων χυμῶν, ἀλλ' ἐκ τοῦ κατ' ἐπικράτειαν ὠνομαϲμένου. 
-Z/15/75/1	  τοιαύτη μέν τίϲ ἐϲτιν ἡ ὅλη διάνοια τῆϲ | προκειμένηϲ ῥήϲεωϲ. 
-Z/15/75/2	τῶν δὲ κατὰ μέροϲ ἐν αὐτῇ πρῶτον μὲν ἐπιϲημήναϲθαι προϲήκει τὸ 
-Z/15/75/3	κοινὸν οὐ μόνον ἰατρῶν ἔθοϲ, ἀλλὰ καὶ πάντων Ἑλλήνων, ὀνομαζόν-
-Z/15/75/4	των χολὴν ἄνευ προϲθήκηϲ, ὅταν τὴν ὠχρὰν ἢ τὴν ξανθὴν δηλῶϲαι 
-Z/15/75/5	βουληθῶϲιν. ὅτι δὲ ἄμφω ταῦτα τὰ ὀνόματα καθ' ἑνὸϲ εἴδουϲ χυμοῦ 
-Z/15/75/6	λέγεται διαφέροντοϲ ὑγρότητι καὶ ξηρότητι, μικρὸν ἔμπροϲθεν εἴρηταί 
-Z/15/75/7	μοι. τὰϲ δὲ ἄλλαϲ ἁπάϲαϲ χολὰϲ μετὰ προϲθήκηϲ ὀνομάζουϲιν ἰώδη 
-Z/15/75/8	καλοῦντεϲ ἢ μέλαιναν ἢ ἐρυθρὰν ἢ πραϲοειδῆ. δεύτερον δ' ἐπὶ τῷδε 
-Z/15/75/9	κατὰ τὴν προκειμένην ῥῆϲιν ἐπιϲημήναϲθαι προϲῆκον, ἔνθα φηϲί· <μέχριϲ 
-Z/15/75/10	ἂν δυνατὸϲ ᾖ ἕλκειν τὸ πνεῦμα εἰϲ ἑωυτὸν καὶ πάλιν μεθιέναι>. 
-Z/15/75/11	δῆλοϲ γάρ ἐϲτι τὴν μὲν εἰϲπνοὴν ἑλκόντων τῶν ἀναπνευϲτικῶν ὀργά-
-Z/15/75/12	νων τὸν ἔξωθεν ἀέρα βούλεϲθαι γινομένην, τὴν δ' ἐκπνοὴν μεθιέντων. 
-Z/15/75/13	εἶτα τρίτον, ἔνθα φηϲίν· <ἔϲτ' ἄν τινοϲ ϲτερηθῇ τῶν ξυγγεγονό-
-Z/15/75/14	των>. βούλεται γὰρ οὐ μόνον, ὅταν αἵματοϲ ϲτερηθῇ, τὸ ζῷον ἀποθνῄ-
-Z/15/75/15	ϲκειν, ἀλλὰ κἂν φλέγματοϲ ἢ ξανθῆϲ ἢ μελαίνηϲ χολῆϲ. | 
-Z/15/75/15	 
-Z/15/76/1	  <Οἱ δὲ λέγοντεϲ, ὡϲ ἕν ἐϲτιν ὁ ἄν-
-Z/15/76/2	θρωποϲ, δοκέουϲί μοι ταύτῃ τῇ γνώμῃ χρέεϲθαι· ὁρῶντεϲ τοὺϲ 
-Z/15/76/3	πίνονταϲ τὰ φάρμακα ἀπολλυμένουϲ ἐν τῇϲιν ὑπερκαθάρϲεϲι 
-Z/15/76/4	τοὺϲ μὲν χολὴν ἐμέονταϲ, τοὺϲ δέ τιναϲ φλέγμα, τοῦτο ἕκαϲτον 
-Z/15/76/5	αὐτῶν ἐνόμιϲαν εἶναι τὸν ἄνθρωπον, ὅ τι καθαιρόμενον αὐ-
-Z/15/76/6	τὸν εἶδον ἀποθανόντα. καὶ οἱ τὸ αἷμα φάντεϲ εἶναι τὸν ἄν-
-Z/15/76/7	θρωπον τῇ αὐτῇ γνώμῃ χρέονται· ὁρῶντεϲ ἀποϲφαζομένουϲ 
-Z/15/76/8	τοὺϲ ἀνθρώπουϲ καὶ τὸ αἷμα ῥέον ἐκ τοῦ ϲώματοϲ τοῦτο νομί-
-Z/15/76/9	ζουϲιν εἶναι τὴν ψυχὴν τῷ ἀνθρώπῳ. καὶ μαρτυρίοιϲι τουτέοιϲι 
-Z/15/76/10	πάντεϲ χρέονται ἐν τοῖϲι λόγοιϲιν.>  
-Z/15/76/11	  <Οἱ δὲ λέγοντεϲ>, φηϲίν, <ὡϲ ἕν ἐϲτιν ὁ ἄνθρωποϲ>, ὡϲ πολλῶν 
-Z/15/76/12	ὄντων τῶν λεγόντων, οὐχ ἑνόϲ. ἐξ ὧν δ' οὖν ἑαυτοὺϲ ἐπεπείκεϲαν οἱ 
-Z/15/76/13	τῶν τεττάρων χυμῶν ἕνα τινὰ νομίϲαντεϲ ἱκανὸν εἶναι γεννῆϲαι τὸν ἄν-
-Z/15/76/14	θρωπον, αὐτὸϲ <ὁ Ἱπποκράτηϲ> ἐδήλωϲεν, ἀπιθάνων μὲν ἡμῖν, ὡϲ ἔφην, 
-Z/15/77/1	ἐκεί|νοιϲ δὲ δηλονότι πιθανῶν φαινομένων. ἐν γὰρ ταῖϲ ὑπερκαθάρϲεϲιν 
-Z/15/77/2	ἄλλοϲ ἄλλον ὑπ' ἄλλου καὶ ἄλλου χυμοῦ τελέωϲ ἐκκενωθέντοϲ ὁρῶντεϲ 
-Z/15/77/3	ἀπολλύμενον ἐκεῖνον μόνον ἐνόμιϲαν εἶναι τὸν χυμὸν τὴν φύϲιν τοῦ 
-Z/15/77/4	ἀνθρώπου. 
-Z/15/77/4	 
-Z/15/77/5	  <Καίτοι πρῶτον μὲν ἐν τῇϲιν ὑπερ-
-Z/15/77/6	καθάρϲεϲιν οὐδείϲ που ἀπέθανε χολὴν μόνην καθαρθείϲ, ἀλλ', 
-Z/15/77/7	ὁπόταν πίῃ τιϲ φάρμακον, ὅ τι χολὴν ἄγει, πρῶτα μὲν χολὴν 
-Z/15/77/8	ἐμέει, ἔπειτα δὲ καὶ φλέγμα, ἔπειτα ἐπὶ τούτοιϲιν ἐμέουϲι 
-Z/15/77/9	καὶ χολὴν μέλαιναν ἀναγκαζόμενοι, τελευτῶντεϲ δὲ καὶ αἷμα 
-Z/15/77/10	ἐμέουϲι καθαρόν.> 
-Z/15/77/10	 
-Z/15/77/11	  Κἀνταῦθα πάλιν ϲαφῶϲ ἐδήλωϲε τὸ ἔθοϲ τῶν Ἑλλήνων χολὴν μὲν 
-Z/15/77/12	ὀνομαζόντων πολλάκιϲ ἄνευ προϲθήκηϲ τὴν ξανθήν, τὴν μέλαιναν δὲ 
-Z/15/77/13	μετὰ προϲθήκηϲ ἀεί. τὸ δ' ἐν ὅλῃ τῇ ῥήϲει δηλούμενον ϲαφέϲ· οὐδένα 
-Z/15/78/1	γάρ φηϲιν ἀποθα|νεῖν ἕνα μόνον χυμὸν ἐκκαθαρθέντα· ϲυνεκκενοῦϲθαι 
-Z/15/78/2	γὰρ ἀεὶ καὶ τοὺϲ ἄλλουϲ αὐτῷ. 
-Z/15/78/2	 
-Z/15/78/3	  <Τὰ αὐτὰ δὲ πάϲχουϲι καὶ ὑπὸ τῶν 
-Z/15/78/4	φαρμάκων τῶν φλέγμα ἀγόντων· πρῶτον μὲν φλέγμα ἐμέου-
-Z/15/78/5	ϲιν, ἔπειτα ξανθὴν χολήν, ἔπειτα μέλαιναν, τελευτῶντεϲ δὲ 
-Z/15/78/6	αἷμα καθαρόν, ἐφ' ᾧ ἀποθνῄϲκουϲιν.> 
-Z/15/78/6	 
-Z/15/78/7	  Μετὰ τὸ κενωθῆναι τὸν οἰκεῖον τῷ καθαρτικῷ φαρμάκῳ χυμὸν 
-Z/15/78/8	ἐφεξῆϲ αὐτῷ πρῶτοϲ μὲν ὁ τῶν ἄλλων εὐαγωγότατοϲ ἕπεται, μετ' 
-Z/15/78/9	ἐκεῖνον δὲ ὁ τὴν δευτέραν ἐπὶ τούτῳ τάξιν ἔχων, κἄπειτα τὸ αἷμα 
-Z/15/78/10	πάντων ὕϲτατον, ὡϲ ἂν οἰκειότατοϲ ὢν τῇ φύϲει χυμόϲ· ἀϲφαλὲϲ γὰρ 
-Z/15/78/11	φάναι περὶ αὐτοῦ τό γε τοϲοῦτον, ὡϲ, εἰ καὶ μὴ μόνοϲ ἐϲτὶν ἡ φύϲιϲ 
-Z/15/78/12	τοῦ ἀνθρώπου, ἀλλ' οἰκειότατόϲ γε ἁπάντων τῶν ἄλλων. |  
-Z/15/79/1	  <Τὸ γὰρ φάρμακον, ὁκόταν εἰϲέλθῃ 
-Z/15/79/2	εἰϲ τὸ ϲῶμα, πρῶτον μὲν ἅπαν ἄγει, ὃ ἂν αὐτῷ κατὰ φύϲιν 
-Z/15/79/3	ᾖ μάλιϲτα τῶν ἐν τῷ ϲώματι ἐνεόντων, ἔπειτα δὲ καὶ τὰ ἄλλα 
-Z/15/79/4	ἕλκει τε καὶ καθαίρει, ὥϲπερ τὰ φυόμενά τε καὶ ϲπειρόμενα, 
-Z/15/79/5	ὁκόταν εἰϲ τὴν γῆν ἔλθῃ, ἕλκει ἕκαϲτον τὸ κατὰ φύϲιν ἑωυτῷ 
-Z/15/79/6	ἐνεὸν ἐν τῇ γῇ· ἔνι δὲ καὶ ὀξὺ καὶ γλυκὺ καὶ πικρὸν καὶ ἁλμυ-
-Z/15/79/7	ρὸν καὶ παντοῖον· πρῶτον μὲν οὖν τοῦτο πλεῖϲτον εἴρυϲεν 
-Z/15/79/8	εἰϲ ἑωυτό, ὅ τι ἂν ᾖ αὐτῷ κατὰ φύϲιν μάλιϲτα, ἔπειτα δ' ἕλκει 
-Z/15/79/9	καὶ τὰ ἄλλα. τοιοῦτον δή τι καὶ τὰ φάρμακα ποιεῖ ἐν τῷ ϲώ-
-Z/15/79/10	ματι· ὁκόϲα γὰρ τὴν χολὴν ἄγει, πρῶτον μὲν ἀκρητεϲτάτην 
-Z/15/79/11	ἐκάθηρε τὴν χολήν, ἔπειτα δὲ μεμιγμένην, καὶ τὰ τοῦ φλέγ-
-Z/15/79/12	ματοϲ φάρμακα πρῶτον μὲν ἀκρητέϲτατον τὸ φλέγμα ἄγει, 
-Z/15/79/13	ἔπειτα δὲ μεμιγμένον, καὶ τοῖϲιν ἀποϲφαζομένοιϲι τὸ αἷμα 
-Z/15/79/14	ῥεῖ πρῶτον θερμότατόν τε καὶ ἐρυθρότατον, ἔπειτα δὲ ῥεῖ 
-Z/15/79/15	φλεγματωδέϲτερόν τε καὶ χολωδέϲτερον. |> 
-Z/15/79/15	 
-Z/15/80/1	  Ϲαφὴϲ ἡ ῥῆϲίϲ ἐϲτι γράφοντοϲ αὐτοῦ τὰ μαρτύρια τοῦ προκειμένου 
-Z/15/80/2	λόγου, καθ' ὃν ἔφη τὸ φάρμακον, ὅταν εἰϲ τὸ ϲῶμα ἔλθῃ, πρῶτον μὲν 
-Z/15/80/3	τὸν οἰκεῖον ἕλκειν αὐτῷ χυμόν, ἔπειτα δὲ καὶ τοὺϲ ἄλλουϲ. μεμνῆϲθαι 
-Z/15/80/4	δὲ χρὴ καὶ περὶ τῶν φυτῶν αὐτοῦ λέγοντοϲ ἕλκειν καὶ ταῦτα εἰϲ ἑαυτὰ 
-Z/15/80/5	τὸ κατὰ φύϲιν ἕκαϲτον αὐτῷ· περιέχεϲθαι γὰρ ἐν τῇ γῇ καὶ ὀξὺ καὶ 
-Z/15/80/6	γλυκὺ καὶ πικρὸν καὶ ἁλμυρὸν καὶ παντοῖον· ὥϲπερ δηλονότι καὶ κατὰ 
-Z/15/80/7	τὸν ἄνθρωπον ὀξὺ μὲν τὴν μέλαιναν χολήν, πικρὸν δὲ τὴν ξανθήν, 
-Z/15/80/8	γλυκὺ δὲ τὸ αἷμα καὶ ἁλμυρὸν τὸ φλέγμα· καὶ γὰρ καὶ τοιοῦτόν ἐϲτί 
-Z/15/80/9	τι φλέγμα, καθάπερ ἄλλο γλυκὺ καὶ ἕτερον ὀξὺ καί τι ἕτερον μηδεμίαν 
-Z/15/80/10	ἔχον ἐπίϲημον ποιότητα. διὰ τοῦτό μοι δοκεῖ καὶ κατὰ τὸ τέλοϲ τῆϲ 
-Z/15/80/11	ῥήϲεωϲ προϲθεῖναι τὸ <καὶ παντοῖον>, οὐ μόνον ἐν τῷ φλέγματι δια-
-Z/15/80/12	φορὰϲ ὁρῶν παμπόλλαϲ, ἀλλὰ καὶ κατὰ τοὺϲ ἄλλουϲ χυμούϲ. ὥϲπερ 
-Z/15/80/13	γὰρ ὀξὺ καὶ γλυκὺ καὶ πικρὸν καὶ ἁλμυρόν, οὕτω καὶ ϲτρυφνόν τι καὶ 
-Z/15/80/14	αὐϲτηρὸν καὶ δριμὺ καὶ λιπαρὸν εἶδόϲ ἐϲτι χυμῶν ἔν τε τοῖϲ ζῴοιϲ καὶ 
-Z/15/80/15	τοῖϲ φυτοῖϲ καὶ δηλονότι καὶ κατὰ τὴν γῆν ἀνάλογον αὐτοῖϲ. | 
-Z/15/80/15	 
-Z/15/81/1	  <Αὔξεται δὲ ἐν τῷ ἀνθρώπῳ τὸ μὲν 
-Z/15/81/2	φλέγμα τοῦ χειμῶνοϲ· τοῦτο γὰρ τῷ χειμῶνι κατὰ φύϲιν ἐϲτὶ  
-Z/15/81/3	μάλιϲτα τῶν ἐν τῷ ϲώματι ἐνεόντων· ψυχρότατον γάρ ἐϲτι. 
-Z/15/81/4	τεκμήριον δὲ τουτέου, ὅτι τὸ φλέγμα ψυχρότατον· εἰ θέλειϲ 
-Z/15/81/5	ψαῦϲαι φλέγματοϲ καὶ χολῆϲ καὶ αἵματοϲ, τὸ φλέγμα εὑρήϲειϲ 
-Z/15/81/6	ψυχρότατον ἐόν· καίτοι γλιϲχρότατόν ἐϲτι καὶ βίῃ μάλιϲτα 
-Z/15/81/7	ἄγεται μετά γε χολὴν μέλαιναν· ὅϲα δὲ βίῃ ἄγεται, θερμό-
-Z/15/81/8	τερα γίνεται ἀναγκαζόμενα ὑπὸ τῆϲ βίηϲ· ἀλλὰ ὅμωϲ καὶ πρὸϲ 
-Z/15/81/9	ταῦτα πάντα ψυχρότατον ἐὸν τὸ φλέγμα φαίνεται ὑπὸ τῆϲ 
-Z/15/81/10	φύϲεωϲ τῆϲ ἑωυτοῦ. ὅτι δὲ ὁ χειμὼν πληροῖ τὸ ϲῶμα φλέγ-
-Z/15/81/11	ματοϲ, γνοίηϲ ἂν τοῖϲδε· οἱ ἄνθρωποι πτύουϲί τε καὶ ἐκμύϲ-
-Z/15/81/12	ϲονται φλεγματωδέϲτατον τοῦ χειμῶνοϲ, καὶ τὰ οἰδήματα 
-Z/15/81/13	αὐτοῖϲ λευκὰ γίνεται μάλιϲτα κατὰ ταύτην τὴν ὥρην καὶ τὰ 
-Z/15/81/14	ἄλλα νοϲήματα φλεγματώδεα.> 
-Z/15/81/14	 
-Z/15/82/1	  Ϲαφὴϲ ἡ ῥῆϲίϲ ἐϲτιν ὅλη καὶ προϲέχοντοϲ δεομένη | τοῦ ἀναγινώ-
-Z/15/82/2	ϲκοντοϲ, οὐκ ἐξηγητοῦ ϲαφηνίζοντοϲ αὐτήν. 
-Z/15/82/3	  τὸ δ' ἐπὶ τῇ τελευτῇ γεγραμμένον <καὶ τὰ ἄλλα νοϲήματα 
-Z/15/82/4	φλεγματώδεα> κατὰ μὲν τὴν 〈χωρὶϲ τοῦ ἄρθρου γραφὴν ὧδέ τινεϲ 
-Z/15/82/5	ἐξηγοῦνται· καὶ τὰ οἰδήματα λευκὰ γίνεται μάλιϲτα κατὰ ταύτην τὴν 
-Z/15/82/6	ὥραν καὶ πολλὰ γίνεται κατ' αὐτήν τε καὶ ἔϲτιν ἄλλα νοϲήματα φλεγ-
[0057]  [085]  []  []

-Z/15/82/7	ματώδη, κατὰ δὲ τὴν〉 μετὰ τοῦ ἄρθρου γραφὴν ὁ νοῦϲ ἔϲται τῆϲ λέξε-
-Z/15/82/8	ωϲ τοιοῦτοϲ· τὰ οἰδήματα λευκὰ γίνεται μάλιϲτα κατὰ τὸν χειμῶνα καὶ 
-Z/15/82/9	τὰ ἄλλα δὲ νοϲήματα φλεγματώδη γίνεται κατὰ τοῦτον τὸν χρόνον. 
-Z/15/82/10	ἀμέλει καὶ οἱ πυρετοί, καθάπερ ἐν θέρει χολωδέϲτεροι τοὐπίπαν, οὕτωϲ 
-Z/15/82/11	ἐν χειμῶνι φλεγματωδέϲτεροι. 
-Z/15/82/11	 
-Z/15/82/12	  <Τοῦ δὲ ἦροϲ τὸ φλέγμα ἔτι μένει 
-Z/15/82/13	ἰϲχυρὸν ἐν τῷ ϲώματι καὶ τὸ αἷμα αὔξεται· τά τε γὰρ ψύχεα 
-Z/15/82/14	ἐξανίει καὶ τὰ ὕδατα ἐπιγίνεται, τὸ δὲ αἷμα κατὰ τὰ αὐτὰ 
-Z/15/82/15	αὔξεται ὑπό τε τῶν ὄμβρων ὑπό τε τῶν θερημεριῶν· κατὰ 
-Z/15/82/16	φύϲιν γὰρ αὐτῷ ταῦτά ἐϲτι μάλιϲτα τοῦ ἐνιαυτοῦ· ὑγρόν τε 
-Z/15/82/17	γάρ ἐϲτι καὶ θερμόν. γνοίηϲ δ' ἂν τοῖϲδε· οἱ ἄνθρωποι τοῦ 
-Z/15/82/18	ἦροϲ καὶ τοῦ θέρεοϲ μάλιϲτα ὑπό τε τῶν δυϲεντεριῶν ἁλί- 
-Z/15/82/19	ϲκονται καὶ ἐκ τῶν ῥινῶν τὸ αἷμα ῥεῖ αὐτοῖϲι καὶ θερμότατοί 
-Z/15/82/20	εἰϲι καὶ ἐρυθρότατοι. |> 
-Z/15/82/20	 
-Z/15/83/1	  Ἔϲτι μὲν καὶ τῆϲδε τῆϲ ῥήϲεωϲ ἡ λέξιϲ ϲαφήϲ· εἴρηται δ' ἐν τῷ 
-Z/15/83/2	πρώτῳ τῶν Περὶ κράϲεων, ὅτι τε βέλτιον ἦν τὸ ἔαρ εὔκρατον, οὐχ 
-Z/15/83/3	ὑγρὸν καὶ θερμὸν λέγεϲθαι διὰ τίνα τε αἰτίαν εἰϲ τὸ θερμὸν καὶ ὑγρὸν 
-Z/15/83/4	λέγειν αὐτὸ τῶν ἰατρῶν ἔνιοι καὶ τῶν φιλοϲόφων ὑπήχθηϲαν· ὡϲ ἐν 
-Z/15/83/5	ὥραιϲ μὲν γὰρ τοῦτο λέγουϲιν ὑγρὸν καὶ θερμόν, ὡϲ ἐν γεννητῶν 
-Z/15/83/6	δὲ ϲώμαϲι τὰ ζῷα, ταῦτα μὲν ὡϲ πρὸϲ τὰ φυτὰ παραβάλλοντεϲ, τὸ 
-Z/15/83/7	δὲ ἔαρ τῷ φθινοπώρῳ, τὸ ἄριϲτον ἐν ταῖϲ ὥραιϲ καί, ὡϲ ἂν εἴποι 
-Z/15/83/8	τιϲ, μόνον ἀκριβῶϲ κατὰ φύϲιν τῷ παρὰ φύϲιν ἔχοντι. τοῦ δὲ 
-Z/15/83/9	πλεονάζειν αἷμα κατὰ τὸ ἔαρ ϲὺν τοῖϲ ἄλλοιϲ γνωρίϲμαϲι καὶ τὸ 
-Z/15/83/10	δυϲεντερίαϲ γενέϲθαι τότε τὰϲ αἱματηρὰϲ δηλονότι λεγομέναϲ, οὐχ 
-Z/15/83/11	ὅϲαι διὰ χολὴν ἑλκοῦϲι τὰ ἔντερα. λέλεκται δέ μοι περὶ τῆϲ αἱματηρᾶϲ 
-Z/15/83/12	ταύτηϲ δυϲεντερίαϲ ἐν τῷ τετάρτῳ τῶν Εἰϲ τὸ περὶ ἄρθρων ὑπομνή-
-Z/15/83/13	ματι δεικνύντι τὸ πάθημα τοῦτο πλήθουϲ αἵματοϲ ὄντοϲ ἐν ταῖϲ φλεψίν, 
-Z/15/83/14	εἶτα ἐκκρινούϲηϲ ἀθρόον τῆϲ φύϲεωϲ διὰ τῶν ἐντέρων γίγνεϲθαι πολλά-
-Z/15/83/15	κιϲ, ὥϲπερ καὶ ταῖϲ γυναιξὶ διὰ μήτραϲ, ἐνίοιϲ δὲ διὰ ῥινῶν ἢ δι' | 
-Z/15/84/1	αἱμορροΐδων ἢ ἐμέτων. 
-Z/15/84/2	  παρενέθηκε δὲ καὶ τὸ θέροϲ τῷ ἦρι κατά τε τὸν τῶν δυϲεντεριῶν 
-Z/15/84/3	λόγον καὶ τὴν ἐρυθρότητα τῆϲ χρόαϲ. διὰ γὰρ τὴν ἑαυτοῦ θερμότητα 
-Z/15/84/4	τὸ γεννηθὲν αἷμα κατὰ τὸ ἔαρ ἐρυθράν τε τὴν χρόαν ἐργάζεται τοῦ 
-Z/15/84/5	παντὸϲ ϲώματοϲ ἐκκρίνεταί τε διὰ τῆϲ ἕδραϲ ἐνίοιϲ. θερμοὶ δ' ἁπτο-
-Z/15/84/6	μένοιϲ οἱ ἄνθρωποι τηνικαῦτα φαίνονται καὶ διὰ τὸ αἷμα μέν, ἀλλὰ 
-Z/15/84/7	καὶ διὰ τὸ περιέχον. 
-Z/15/84/7	 
-Z/15/84/8	  <Τοῦ δὲ θέρεοϲ τό τε αἷμα ἰϲχύει 
-Z/15/84/9	ἔτι καὶ ἡ χολὴ ἀείρεται ἐν τῷ ϲώματι καὶ παρατείνει ἐϲ τὸ 
-Z/15/84/10	φθινόπωρον. ἐν δὲ τῷ φθινοπώρῳ τὸ μὲν αἷμα ὀλίγον γίνε-
-Z/15/84/11	ται· ἐναντίον γὰρ αὐτῷ τὸ φθινόπωρον τῇ φύϲει ἐϲτίν. ἡ δὲ 
-Z/15/84/12	χολὴ ἡ θερινὴ κατέχει τὸ ϲῶμα καὶ τὸ φθινόπωρον. γνοίηϲ  
-Z/15/84/13	δ' ἂν τοῖϲδε· οἱ ἄνθρωποι αὐτόματοι ταύτην τὴν ὥρην χολὴν 
-Z/15/84/14	ἐμέουϲι καὶ ἐν τῇϲι φαρμακοποϲίῃϲι χολωδέϲτερα καθαίρον-
-Z/15/84/15	ται. δῆλον δὲ καὶ ἐν τοῖϲι πυρετοῖϲι καὶ ἐν τοῖϲι χρώμαϲι τοῖϲι 
-Z/15/85/1	τῶν ἀνθρώπων. τὸ δὲ φλέγμα τοῦ θέ|ρουϲ ἀϲθενέϲτερόν ἐϲτιν 
-Z/15/85/2	αὐτὸ ἑωυτοῦ· ἐναντίη γὰρ αὐτοῦ τῇ φύϲει ἐϲτὶν ἡ ὥρη· ξηρή 
-Z/15/85/3	τε γάρ ἐϲτι καὶ θερμή.> 
-Z/15/85/3	 
-Z/15/85/4	  Ἐν τῷ θέρει καὶ μάλιϲτα κατὰ τὴν ἀρχὴν αὐτοῦ τοῖϲ πλείϲτοιϲ 
-Z/15/85/5	αἷμα πλεονάζει τὸ κατὰ τὸ ἔαρ αὐξηθέν, ὡϲ ἂν μηδέπω διαπεφορη-
-Z/15/85/6	μένον ὑπὸ τῆϲ τοῦ περιέχοντοϲ θερμότητοϲ. αὔξεται δὲ καὶ χολὴ διὰ 
-Z/15/85/7	τὸ παρὰ φύϲιν ἐκθερμαίνεϲθαι τὸ ϲῶμα κατὰ τήνδε τὴν ὥραν. ὠνό-
-Z/15/85/8	μαϲε δὲ πάλιν ἐνταῦθα χολὴν ἄνευ τοῦ προϲθεῖναι τὸ τῆϲ χρόαϲ ὄνομα 
-Z/15/85/9	τὴν ξανθήν, οὐδέποτε τὴν μέλαιναν ἁπλῶϲ ὀνομάζων, ἀλλ' ἀεὶ μετὰ 
-Z/15/85/10	τοῦ προϲθεῖναι τὸ τῆϲ χρόαϲ ὄνομα. τὰ δὲ κατὰ μέροϲ ἐν τῇ ῥήϲει 
-Z/15/85/11	δῆλα τοῖϲ γε προϲέχουϲι τὸν νοῦν. 
-Z/15/85/11	 
-Z/15/85/12	  <Τὸ δὲ αἷμα τοῦ φθινοπώρου ἐλά-
-Z/15/85/13	χιϲτον γίνεται ἐν τῷ ἀνθρώπῳ· ξηρὸν γάρ ἐϲτι τὸ φθινό-
-Z/15/85/14	πωρον καὶ ψύχειν ἤδη ἄρχεται τὸν ἄνθρωπον. ἡ δὲ μέλαινα 
-Z/15/85/15	χολὴ τοῦ φθινοπώρου πλείϲτη τε καὶ ἰϲχυροτάτη ἐϲτίν. |> 
-Z/15/85/15	 
-Z/15/86/1	  Κατὰ μὲν τὴν πρὸ ταύτηϲ ῥῆϲιν εἴρηται ἐν τῷ φθινοπώρῳ τὸ μὲν 
-Z/15/86/2	αἷμα ὀλίγον γίνεϲθαι· ἐναντίον γὰρ αὐτοῦ τὸ φθινόπωρον τῇ φύϲει 
-Z/15/86/3	ἐϲτίν. ἡμεῖϲ δέ, ὅπωϲ ἐναντίον ἐϲτίν, ἐδιδάξαμεν· εἴπερ γὰρ τὸ μὲν 
-Z/15/86/4	αἷμα θερμὸν καὶ ὑγρόν ἐϲτιν ὁμοίωϲ τῷ ἦρι, τὸ δὲ φθινόπωρον, ὡϲ 
-Z/15/86/5	αὐτὸϲ ἔφη, <ξηρόν> τέ <ἐϲτι καὶ ψύχειν ἤδη ἄρχεται τὸν ἄν-
-Z/15/86/6	θρωπον>, εἰκότωϲ ἐναντίον τέ ἐϲτι τὸ φθινόπωρον τῷ ἦρι καὶ τὸν 
-Z/15/86/7	χυμὸν ἔχει τὸν ἐναντίον τῷ αἵματι πλεονάζοντα, τὸν ξηρὸν καὶ ψυχρόν. 
-Z/15/86/8	ἐγένετο δ' εἰκότωϲ τοιοῦτοϲ διὰ τὸ προκατωπτῆϲθαι τοὺϲ χυμοὺϲ τῷ 
-Z/15/86/9	θέρει. τὸ δ' ὑπόλειμμα τῶν ὀπτηθέντων, ὅταν δηλονότι ϲβεϲθῇ τὸ θερμόν, 
-Z/15/86/10	αὐτίκα γίνεται ψυχρόν τε καὶ ξηρόν, ψυχρὸν μὲν διὰ τὴν τοῦ θερμοῦ 
-Z/15/86/11	ϲβέϲιν, ξηρὸν δέ, ὅτι κατὰ τὴν ὄπτηϲιν ἐξεδαπανήθη πᾶν τὸ ὑγρὸν ἐξ 
-Z/15/86/12	αὐτοῦ.  
-Z/15/86/13	  <Ὅταν δὲ ὁ χειμὼν καταλαμβάνῃ, 
-Z/15/86/14	ἥ τε χολὴ ψυχομένη ὀλίγη γίνεται καὶ τὸ φλέγμα αὔξεται 
-Z/15/86/15	πάλιν ὑπό τε τῶν ὑετῶν τοῦ πλήθεοϲ καὶ ἀπὸ τῶν νυκτῶν 
-Z/15/86/16	τοῦ μήκεοϲ. |> 
-Z/15/86/16	 
-Z/15/87/1	  Τὸν ἐπικρατοῦντα χυμὸν ἐν ἑκάϲτῃ τῶν τεττάρων ὡρῶν ὅμοιον 
-Z/15/87/2	εἶναι βούλεται κατὰ τὴν κρᾶϲιν αὐτῇ τῇ ὥρᾳ, καὶ διὰ τοῦτο ψυχρὸν 
-Z/15/87/3	μὲν καὶ ὑγρὸν ὀνομάζει τὸ φλέγμα παραπληϲίωϲ τῷ χειμῶνι, θερμὸν 
-Z/15/87/4	δὲ καὶ ὑγρὸν τὸ αἷμα καθάπερ τὸ ἔαρ, τὴν δὲ ξανθὴν χολὴν ὥϲπερ 
-Z/15/87/5	τὸ θέροϲ εἶναί φηϲι θερμὴν καὶ ξηρὰν καὶ τὴν μέλαιναν ὁμοίωϲ τῷ 
-Z/15/87/6	φθινοπώρῳ ψυχρὰν καὶ ξηράν. ὅτι μὲν οὖν ἐν αἷϲ εἶπεν ὥραιϲ ἕκαϲτοϲ 
-Z/15/87/7	τῶν χυμῶν αὔξεται, πρόϲθεν ἐπιϲτώϲατο, νυνὶ δὲ τὴν αἰτίαν λέγει, δι' 
-Z/15/87/8	ἣν 〈ἐν〉 χειμῶνι πλεονάζον ἐϲτὶ τὸ φλέγμα· <ὑπό τε> γὰρ <τῶν ὑετῶν 
-Z/15/87/9	τοῦ πλήθεοϲ>, φηϲί, <καὶ τῶν νυκτῶν τοῦ μήκεοϲ>, ὅπερ ἔϲτι διὰ 
-Z/15/87/10	τὸ τὴν ὥραν ταύτην ὑπάρχειν ὑγρὰν καὶ ψυχράν· ὑγρὰν μὲν οὖν εἶναι 
-Z/15/87/11	δηλοῦται διὰ τὸ πλῆθοϲ τῶν ὑετῶν, ψυχρὰν δὲ διὰ τὸ μῆκοϲ τῶν 
-Z/15/87/12	νυκτῶν. τῆϲ γὰρ τοῦ περιέχοντοϲ ἡμᾶϲ ἀέροϲ θερμαϲίαϲ, ἣν ἴϲχει κατὰ 
-Z/15/87/13	τὸ θέροϲ, ὁ ἥλιοϲ αἴτιοϲ ἐγγύϲ τε τῶν κατὰ κορυφὴν ἡμῶν ἀφικνού-
-Z/15/87/14	μενοϲ καὶ μακροτέραν τὴν ἡμέραν ποιούμενοϲ· οὕτωϲ καὶ τῆϲ ἐν χει-
-Z/15/87/15	μῶνι ψυχρότητοϲ ὁ αὐτὸϲ αἴτιοϲ λοξὸϲ καὶ ταπεινὸϲ ἐν ὀλίγῳ τε χρόνῳ 
-Z/15/88/1	τὴν ὑπὲρ γῆϲ φορὰν ποιούμενοϲ. ὁ δ' <Ἱπποκρά|τηϲ> βούλεται ϲυν-
-Z/15/88/2	διατίθεϲθαι τὰ τῶν ζῴων ϲώματα τῇ τοῦ περιέχοντοϲ ἡμᾶϲ ἀέροϲ κατα-
-Z/15/88/3	ϲτάϲει, ξηραινόμενα μὲν ἐν ταῖϲ ξηραῖϲ αὐτοῦ κράϲεϲιν, ὑγραινόμενα 
-Z/15/88/4	δ' ἐν ταῖϲ ὑγραῖϲ, οὕτωϲ δὲ καὶ θερμαινόμενα μὲν ἐν ταῖϲ θερμαῖϲ, 
-Z/15/88/5	ψυχόμενα δ' ἐν ταῖϲ ψυχραῖϲ. εἴπερ οὖν ὁ χειμὼν ὑγρὸϲ καὶ ψυχρόϲ 
-Z/15/88/6	ἐϲτιν, εὐλόγωϲ ἐν αὐτῷ τὸ φλέγμα πλεονεκτεῖ ψυχρὸν καὶ ὑγρὸν ὑπάρ-
-Z/15/88/7	χον· ἔδειξε γὰρ καὶ τοῦτο πρόϲθεν αὐτόϲ. ὁμολογεῖν δὲ ὁ λόγοϲ αὐτῷ 
-Z/15/88/8	φαίνεται κἀν ταῖϲ ἄλλαιϲ ὥραιϲ, ἐν μέν γε τῷ θέρει τῆϲ ξανθῆϲ χολῆϲ 
-Z/15/88/9	πλεοναζούϲηϲ, ἐπειδὴ ξηρὰ καὶ θερμὴ τὴν δύναμίν ἐϲτιν, ἐν ἦρι δὲ τοῦ 
-Z/15/88/10	αἵματοϲ, ὑγροῦ καὶ θερμοῦ χυμοῦ, (καὶ γὰρ καὶ τὸ ἔαρ ἔφη θερμὸν 
-Z/15/88/11	εἶναι καὶ ὑγρόν), ἐν φθινοπώρῳ δὲ τῆϲ μελαίνηϲ χολῆϲ 〈ψυχρᾶϲ καὶ〉 
-Z/15/88/12	ξηρᾶϲ ὑπαρχούϲηϲ ὁμοίωϲ τῇ ὥρᾳ. ἔϲτι μὲν οὖν τιϲ οὐ ϲμικρὰ ζήτηϲιϲ 
-Z/15/88/13	καὶ περὶ τῆϲ τοῦ ἦροϲ κράϲεωϲ, ὅπωϲ λέγεται θερμὸν καὶ ὑγρόν, ἣν  
-Z/15/88/14	διῆλθον ἐπιδεικνὺϲ ἄμεινον εἶναι λέγειν εὔκρατον αὐτό· καὶ δῆλον ὅτι 
-Z/15/88/15	καὶ τὸ αἷμα κατὰ τὸν αὐτὸν λόγον οὐ θερμὸν καὶ ὑγρόν, ἀλλ' εὔκρα-
-Z/15/88/16	τον. ἔτι δὲ μείζων 〈ἂν〉 ζήτηϲιϲ γένοιτο παραλελειμμένη τοῖϲ ἐξηγηϲα- |
[0057]  [085]  []  []

-Z/15/89/1	μένοιϲ τὸ βιβλίον περὶ τοῦ φλέγματοϲ ὑγροῦ μὲν καὶ ψυχροῦ τὴν 
-Z/15/89/2	ϲύϲταϲιν ὄντοϲ, ἐν χειμῶϲι δὲ γεννωμένου. διὰ τί δὲ ἔφην οὐ ϲμικρὰν 
-Z/15/89/3	ἔϲεϲθαι ζήτηϲιν, ἤδη ϲοι φράϲω. κατὰ τοὺϲ Ἀφοριϲμοὺϲ αὐτὸϲ ὁ <Ἱππο-
-Z/15/89/4	κράτηϲ> εἶπεν· ”αἱ κοιλίαι χειμῶνοϲ καὶ ἦροϲ θερμόταται φύϲει καὶ 
-Z/15/89/5	ὕπνοι μακρότατοι. ἐν ταύτῃϲι τῇϲιν ὥρῃϲι καὶ τὰ προϲάρματα πλείω 
-Z/15/89/6	δοτέον· καὶ γὰρ τὸ ἔμφυτον θερμὸν πολύ· τροφῆϲ οὖν πλείονοϲ δεῖ-
-Z/15/89/7	ται· ϲημεῖον δὲ αἱ ἡλικίαι καὶ οἱ ἀθληταί·“ καὶ πάλιν· ”θέρεοϲ καὶ 
-Z/15/89/8	φθινοπώρου ϲιτία δυϲφορώτατα φέρουϲι, χειμῶνοϲ ῥήιϲτα, ἦροϲ δεύτε-
-Z/15/89/9	ρον.“ εἴπερ οὖν ἀληθῆ ταῦτά ἐϲτι γινώϲκομέν τε τὸ φλέγμα ψυχρὸν 
-Z/15/89/10	ὄντα χυμόν, οὐκ εὔκρατον, ὥϲπερ τὸ αἷμα, πῶϲ ἐν χειμῶνι γενήϲεται 
-Z/15/89/11	πλεῖον; ἐχρῆν γὰρ ἐκ τῆϲ καλῶϲ πεφθείϲηϲ τροφῆϲ αἷμα γεννᾶϲθαι 
-Z/15/89/12	μᾶλλον, οὐ φλέγμα. τίϲ οὖν ἡ λύϲιϲ τῆϲ ἀπορίαϲ; ἐμοὶ μὲν 〈ἥδε τιϲ 
-Z/15/89/13	εἶναι〉 δοκεῖ· θερμόταται μὲν αἱ κοιλίαι χειμῶνόϲ εἰϲι τῷ κατὰ φύϲιν 
-Z/15/89/14	θερμῷ, τουτέϲτιν εὐκρατόταται, τὰ δὲ μόρια τοῦ ϲώματοϲ ψύχεται 
-Z/15/89/15	μᾶλλον ἐν χειμῶνι, τιϲὶ δὲ καὶ ἡ γαϲτὴρ αὐτὴ δι' ὁδοιπορίαν ἢ ἔνδειαν 
-Z/15/90/1	ἀμφιεϲμά|των ἢ ἐπιτηδευμάτων ἰδέαν ἢ τοιοῦτόν τι. καταδύεται γοῦν 
-Z/15/90/2	ἅπαϲα μὲν ἡ τοῦ περιέχοντοϲ ψύξιϲ ἕωϲ πλείϲτου, τιϲὶ δὲ καὶ μέχρι 
-Z/15/90/3	τῶν κατὰ τὴν γαϲτέρα χωρίων, ὡϲ εἴρηται, ὥϲτε, κἂν πεφθῇ καλῶϲ 
-Z/15/90/4	ἐν τῇ κοιλίᾳ τὰ ληφθέντα ϲιτία, κατά γε τὴν ἐν ἥπατι μεταβολὴν οὐκ 
-Z/15/90/5	ἀκριβῆ τὸν τῆϲ αἱματώϲεωϲ λαμβάνει κόϲμον, ἀλλ' ἀποτυγχάνεταί τι 
-Z/15/90/6	κατ' αὐτήν. ἔτι δὲ μᾶλλον αἱ καθ' ὅλον τὸ ϲῶμα φλέβεϲ οὐχ ὁμοίωϲ 
-Z/15/90/7	αὐτὸ μεταβάλλουϲιν ἐψυγμέναι. προϲέρχεται δὲ τούτῳ καὶ τὸ πλῆθοϲ 
-Z/15/90/8	τῶν ἐδεϲμάτων, ὧν προϲφέρονται χειμῶνοϲ, ἅμα ταῖϲ ποιότηϲι φλεγμα-
-Z/15/90/9	τικωτέραιϲ οὔϲαιϲ· χεδροπὰ γὰρ ἐϲθίουϲιν ἐν χειμῶνι πολλὰ ἄρτου τε 
-Z/15/90/10	πολὺ πλέον ἢ κατὰ τὰϲ ἄλλαϲ ὥραϲ, ϲεμίδαλίν τε καὶ ῥυήματα καὶ 
-Z/15/90/11	λάγανα, γογγυλίδαϲ τε καὶ κρέα πολλά, τινὰ μὲν ἄντικρυϲ φλεγματώδη 
-Z/15/90/12	καθάπερ τὰ προβάτεια, τινὰ δέ, εἰ μὴ καλῶϲ κατεργαϲθείη, καθάπερ  
-Z/15/90/13	τὰ τῶν ὑῶν καὶ μάλιϲτα τῶν χοίρων· καὶ βολβοὺϲ δὲ καὶ κοχλίαϲ καὶ 
-Z/15/90/14	ὠὰ καὶ τυρὸν ἄλλα τέ τινα τοιαῦτα πολλὰ δι' ὅλου τοῦ χειμῶνοϲ ἐϲθί-
-Z/15/90/15	ουϲιν ἑτοίμωϲ φλεγματούμενα. καὶ μέντοι καὶ πίνουϲι πλεῖϲτοι τὸν νέον 
-Z/15/91/1	οἶνον ἐπιτήδειον ὄντα καὶ αὐτὸν εἰϲ φλέγματοϲ | γένεϲιν, ὥϲτε καὶ 
-Z/15/91/2	διὰ ταῦτα φλέγμα πλεονάζει κατὰ τὸν χειμῶνα. 
-Z/15/91/2	 
-Z/15/91/3	  <Ἔχει μὲν οὖν ταῦτα πάντα ἀίδια 
-Z/15/91/4	τὸ ϲῶμα τοῦ ἀνθρώπου, ὑπὸ δὲ τῆϲ ὤρηϲ περιϊϲταμένηϲ ποτὲ 
-Z/15/91/5	μὲν πλείω γίνεται αὐτὰ ἑωυτῶν, ποτὲ δὲ ἐλάϲϲω ἕκαϲτα κατὰ 
-Z/15/91/6	μέροϲ τε καὶ κατὰ φύϲιν.> 
-Z/15/91/6	 
-Z/15/91/7	  Ἅπαντα, φηϲίν, ἔχει τὰ εἰρημένα, τουτέϲτι τοὺϲ τέϲϲαραϲ χυμούϲ, 
-Z/15/91/8	τὸ ϲῶμα τοῦ ἀνθρώπου διὰ παντὸϲ τοῦ βίου· τοῦτο γὰρ αὐτῷ ϲημαίνει 
-Z/15/91/9	τὸ ἀίδια. πλείω δὲ γίνεται καὶ ἐλάττω ταῦτα κατὰ τὰϲ τῶν ὡρῶν 
-Z/15/91/10	μεταβολάϲ· τὸ γὰρ <ὑπὸ τῆϲ ὥρηϲ περιϊϲταμένηϲ> ταὐτὸν δηλοῖ τῷ 
-Z/15/91/11	μεθιϲταμένηϲ, ὅπερ ἔϲτι μεταβαλλούϲηϲ τε καὶ καθιϲταμένηϲ εἰϲ ἑτέραν 
-Z/15/91/12	τινὰ τὴν ἐχομένην αὐτῆϲ. <πλείω> δὲ καὶ <ἐλάττω> ταῦτα γίνεϲθαί φηϲι 
-Z/15/91/13	<κατὰ μέροϲ τε καὶ κατὰ φύϲιν>· ἔνιοι μὲν οὖν ἤκουϲαν τὸ <κατὰ 
-Z/15/92/1	μέροϲ> ἐπὶ τῶν τοῦ ϲώματοϲ εἰρῆϲθαι | μορίων, ἔνιοι δὲ τοὐναντίον 
-Z/15/92/2	τῷ <κατὰ φύϲιν>, ἵν' ὁ λόγοϲ ᾖ τοιοῦτοϲ· τοὺϲ εἰρημένουϲ τέϲϲαραϲ 
-Z/15/92/3	χυμοὺϲ ἔχει μὲν ἀεὶ τὸ ϲῶμα τοῦ ἀνθρώπου, πλείουϲ δὲ καὶ ἐλάττουϲ 
-Z/15/92/4	κατά τε τὰ μέρη τοῦ ἐνιαυτοῦ καὶ κατὰ τὴν φύϲιν. ὅπερ ἐὰν ἐξαλλάξαϲ 
-Z/15/92/5	τιϲ τὴν τάξιν εἴπῃ, τὴν διάνοιαν ἕξει χρηϲίμην τε ἅμα καὶ ἀληθῆ· τὸ 
-Z/15/92/6	γὰρ πλῆθοϲ τῶν χυμῶν ὑπαλλάττεται κατά τε τὰϲ ὥραϲ, κατὰ φύϲιν 
-Z/15/92/7	διοικουμένου τοῦ ἐνιαυτοῦ, καὶ κατὰ τὰ μέρη τοῦ ὅλου ἐνιαυτοῦ· κἂν 
-Z/15/92/8	μὴ κατὰ φύϲιν διοικῆται, διαφορὰ κατὰ τὴν ποϲότητα γίνεται τῶν χυ-
-Z/15/92/9	μῶν. ἐγχωρεῖ δὲ καὶ κατὰ τῶν ὡρῶν ἀκοῦϲαι τὰ μέρη. 
-Z/15/92/9	 
-Z/15/92/10	  <Ὥϲπερ γὰρ ὁ ἐνιαυτὸϲ μετέχει 
-Z/15/92/11	μὲν πᾶϲ πάντων καὶ τῶν θερμῶν καὶ τῶν ψυχρῶν καὶ τῶν 
-Z/15/92/12	ξηρῶν καὶ τῶν ὑγρῶν· οὐδὲ γὰρ ἂν μείνειεν οὐδένα χρόνον  
-Z/15/92/13	ἄνευ πάντων τῶν ἐνεόντων ἐν τῷδε τῷ κόϲμῳ, ἀλλ' εἰ ἕν τί 
-Z/15/92/14	γε ἐκλείποι, πάντα ἂν ἀφανιϲθείη· ἀπὸ γὰρ τῆϲ αὐτῆϲ ἀνάγ-
-Z/15/92/15	κηϲ πάντα ξυνέϲτηκέ τε καὶ τρέφεται ἀπ' ἀλλήλων—|> 
-Z/15/92/15	 
-Z/15/93/1	  Τὸ θερμὸν καὶ τὸ ψυχρὸν καὶ τὸ ξηρὸν καὶ τὸ ὑγρὸν οὐ τὸ κατ' 
-Z/15/93/2	ἐπικράτειαν ὀνομαζόμενόν τε καὶ νοούμενον, ἀλλὰ τὸ ϲτοιχειῶδεϲ λέγων 
-Z/15/93/3	καὶ κατὰ τὴν προκειμένην ῥῆϲιν ἐδήλωϲε, τὸν ἐνιαυτὸν εἰπὼν ἅπαντα 
-Z/15/93/4	πάντων μετέχειν. οὐ γὰρ τῶν κατ' ἐπικράτειαν ἁπάντων ἅπαϲ ὁ ἐνιαυ-
-Z/15/93/5	τὸϲ μετέχει, ἀλλὰ τῶν ϲτοιχειωδῶν, ὅλοϲ μὲν ὁ χειμὼν ὑγροῦ 〈τε〉 καὶ 
-Z/15/93/6	ψυχροῦ, τὸ δὲ θέροϲ τῶν ἐναντίων, ξηροῦ τε καὶ θερμοῦ, καὶ τῶν ἄλλων 
-Z/15/93/7	δυοῖν ὡρῶν ἑκατέρα κατ' ἀντίθεϲιν ἡ μὲν ὑγροῦ τε καὶ θερμοῦ, ἡ δὲ 
-Z/15/93/8	ψυχροῦ τε καὶ ξηροῦ. ἔτι δὲ ϲαφέϲτερον ἐδήλωϲε τοῦτο κἀν τῷ φάναι 
-Z/15/93/9	διαφθαρήϲεϲθαι καὶ τὰ ἄλλα φθάϲαντοϲ ἑνὸϲ ἐξ αὐτῶν ἀπολέϲθαι· τῶν 
-Z/15/93/10	μὲν γὰρ ϲτοιχείων ἑνὸϲ ἀπολομένου τὸ διαφθαρήϲεϲθαι τὸ ἐξ αὐτῶν 
-Z/15/93/11	ϲυγκείμενον ἀληθὲϲ φάναι, τῶν δὲ κατ' ἐπικράτειαν οὐκ ἀληθέϲ. αὐτὸ 
-Z/15/93/12	γὰρ τοὐναντίον ἀληθέϲ ἐϲτιν, ὅταν ἀπόληταί τι τῶν κατ' ἐπικράτειαν 
-Z/15/93/13	λεγομένων, ϲῴζεϲθαι τὸ ἀντικείμενον αὐτῷ· θέρουϲ μὲν γὰρ οὐκέτ' ὄντοϲ 
-Z/15/93/14	ὁ χειμών ἐϲτι, χειμῶνοϲ δὲ τὸ θέροϲ, καὶ τοῦ μὲν ἦροϲ τὸ φθινόπωρον, 
-Z/15/93/15	τοῦ δὲ φθινοπώρου τὸ ἔαρ. εἰ δὲ τελέωϲ ἀπόλοιτο τὸ θερμὸν ϲτοιχεῖον, 
-Z/15/94/1	παγήϲεται μὲν τὸ ὑγρόν, ὅτι μηκέτι θερμὸν | ὑπάρχει, ἀπολεῖται δὲ 
-Z/15/94/2	παντάπαϲιν ὁ ἥλιοϲ, οὐδὲν δὲ οὔτε φυτὸν οὔτε ζῷον ὑπολειφθήϲεται. 
-Z/15/94/3	κατὰ δὲ τὸν αὐτὸν λόγον, εἰ τὸ ψυχρὸν ἀπόλοιτο ϲτοιχεῖον, ἅπαντα 
-Z/15/94/4	πῦρ ἔϲται, καὶ εἰ τὸ ξηρόν, ὕδωρ ἔϲται πάντα, καὶ οὕτω διαφθαρήϲεται 
-Z/15/94/5	τὰ κατὰ τὸν κόϲμον ἅπαντα γεννητὰ ϲώματα. διὰ τοῦτ' οὖν ἐξ ἀλλή-
-Z/15/94/6	λων ἔφη τρέφεϲθαι τὰ κατ' αὐτὸν ϲώματα ϲτοιχειώδη. τὸ μὲν γὰρ 
-Z/15/94/7	ἀκριβὲϲ ϲτοιχεῖον ἐπινοεῖται μᾶλλον ἢ ὑπάρχει, τὸ δὲ ὀλίγου δεῖν ἐκείνῳ 
-Z/15/94/8	ταὐτὸν ἕν τι τῶν ὑπαρχόντων ἐϲτίν. ἐὰν γοῦν ἀκριβῶϲ ὑγρὸν καὶ ψυ-
-Z/15/94/9	χρὸν ἐπινοήϲῃϲ γινόμενον τὸ ὕδωρ, οὐδὲ ὕδωρ ἔτι φυλαχθήϲεται· παγή-
-Z/15/94/10	ϲεται γὰρ αὐτίκα καὶ ϲτήϲεται καὶ ῥέον παύϲεται. κἂν τὴν γῆν ὡϲαύ-
-Z/15/94/11	τωϲ νοήϲῃϲ ἀκριβῶϲ ξηρὰν καὶ ψυχράν, ϲκληρότερον ἀδάμαντοϲ ἔϲται 
-Z/15/94/12	τὸ τοιοῦτον ϲῶμα· καὶ μὴν εἰ τοιαύτη γένοιτο, τῶν φυτῶν ἡ γένεϲιϲ 
-Z/15/94/13	παύϲεται· παυϲαμένηϲ δ' αὐτῆϲ καὶ ἡ τῶν ζῴων διαφθαρήϲεται τροφή,  
-Z/15/94/14	καί, εἴπερ αὕτη, δηλονότι καὶ αὐτὰ τὰ ζῷα. κατ' ἐπικράτειαν οὖν νοου-
-Z/15/95/1	μένου ϲτοιχείου τοῦ ξηροῦ καὶ ψυχροῦ καὶ | ἡ ἐν τῷ κόϲμῳ γῆ λέγεται 
-Z/15/95/2	ξηρὸν εἶναι καὶ ψυχρὸν ϲῶμα καὶ τὸ ὕδωρ 〈ψυχρὸν καὶ〉 ὑγρόν. ἀλλὰ 
-Z/15/95/3	καὶ αὐτὸ τὸ πῦρ μετέχει τινὸϲ ἀερώδουϲ οὐϲίαϲ ὥϲπερ καὶ καπνώδουϲ 
-Z/15/95/4	καὶ μέντοι καὶ προφανῶϲ ὑγρότητοϲ εἰϲ θρέψιν δεῖται, καθάπερ αἱ κατὰ 
-Z/15/95/5	τοὺϲ λύχνουϲ φλόγεϲ δηλοῦϲι. 〈δῆλον οὖν ὅτι〉 τὰ τοῦ κόϲμου ϲτοιχεῖα 
-Z/15/95/6	τὴν τροφὴν ἐξ ἀλλήλων ἔχοντά ἐϲτι, καὶ διὰ τοῦτο καὶ <ὁ Πλάτων> 
-Z/15/95/7	εἶπεν· „αὐτὸ γὰρ ἑαυτῷ τροφὴν τὴν ἑαυτοῦ φθίϲιν παρέχον καὶ πάντα 
-Z/15/95/8	ἐν αὐτῷ καὶ ὑπ' αὐτοῦ καὶ πάϲχον καὶ δρῶν ἐκ τέχνηϲ γέγονεν.” 
-Z/15/95/8	 
-Z/15/95/9	  <Οὕτω δὲ καὶ εἴ τι ἐκ τοῦ ἀνθρώπου 
-Z/15/95/10	ἐκλείποι τούτων τῶν ξυγγεγονότων, οὐκ ἂν δύναιτο ζῆν ὁ 
-Z/15/95/11	ἄνθρωποϲ.> 
-Z/15/95/11	 
-Z/15/95/12	  <Ξυγγεγονότα> κέκληκε τὸ αἷμα καὶ τὸ φλέγμα καὶ τὰϲ χολάϲ, 
-Z/15/95/13	ἐπειδὴ τὴν πρώτην διάπλαϲιν ἔϲχε τὸ κυούμενον ἐκ τοῦ τῆϲ μητρὸϲ 
[0057]  [085]  []  []

-Z/15/95/14	αἵματοϲ ἁπάντων μετέχοντοϲ, αὔξηϲιν δὲ καὶ τροφὴν ὁμοίωϲ. ἐὰν μὲν 
-Z/15/95/15	οὖν ἀπόληται παντάπαϲιν ἐκ τοῦ ϲώματοϲ ἡμῶν ἤτοι τὸ ὑγρὸν ἢ τὸ 
-Z/15/96/1	ξηρὸν ἢ τὸ | θερμὸν ἢ τὸ ψυχρόν, αὐτίκα οἱ χυμοὶ διαφθαρήϲονται 
-Z/15/96/2	κατ' ἐπικράτηϲιν, οὐκ εἰλικρινῶϲ οὐδ' ἀκριβῶϲ ὄντεϲ ὑγροὶ καὶ ξηροὶ 
-Z/15/96/3	καὶ θερμοὶ καὶ ψυχροί. τὸ γοῦν φλέγμα ὑγρὸν καὶ ψυχρὸν εἶναι λέγομεν 
-Z/15/96/4	οὐχ ὡϲ μὴ μετέχον τῶν ἐναντίων, ἀλλ' ὡϲ ἐπικρατούμενον ὑπὸ τού-
-Z/15/96/5	των. ὡϲ, εἴ γε ψυχρὸν ἀκριβῶϲ ἦν μόνον, ὡϲ κρύϲταλλοϲ ἂν ἐπεπήγει, 
-Z/15/96/6	καθάπερ γε καί, εἰ ἀκριβῶϲ ὑγρὸν ἦν, οὐκ ἂν εἶχε πάχοϲ οὐδὲ γλιϲχρό-
-Z/15/96/7	τητα. κατὰ τὰ αὐτὰ δὲ κἀπὶ τῶν χολῶν· ἥ τε γὰρ ξανθὴ ξηρὰ 〈καὶ 
-Z/15/96/8	πυρώδηϲ .....〉, ἥ τε μέλαινα ξηρὰ καὶ γεώδηϲ εἶναι λέγεται μετέχουϲα 
-Z/15/96/9	δηλονότι καὶ ὑγρότητοϲ, ἢ οὐκ ἂν ἦν χυμόϲ, ἀλλὰ ϲτερεὸν ϲῶμα ὡϲ ὁ 
-Z/15/96/10	ἀδάμαϲ· οὕτω δὲ καὶ ψυχρὰ λέγεται, διότι πλέον ἐν αὐτῇ ψυχρότητόϲ  
-Z/15/96/11	ἐϲτιν ἢ θερμότητοϲ· εἰ γοῦν ἀκριβῶϲ ἦν ψυχρά, κρυϲτάλλου δίκην ἂν 
-Z/15/96/12	ἐπεπήγει. καὶ τί δεῖ περὶ τούτων λέγειν; αὐτὸ γὰρ τὸ αἷμα τὸ δοκοῦν 
-Z/15/96/13	εὐκρατότατον λέγεται τοιοῦτον, ὅτι μηδὲν ἐπικρατεῖ μεγάλωϲ ἐν αὐτῷ 
-Z/15/96/14	τῶν ἐναντίων ἀλλήλοιϲ, μήτε τὸ θερμὸν τοῦ ψυχροῦ μήτε τὸ ψυχρὸν 
-Z/15/96/15	τοῦ θερμοῦ μήτε τὸ ὑγρὸν τοῦ ξηροῦ μήτε τὸ ξηρὸν τοῦ ὑγροῦ. ἐπεὶ 
-Z/15/97/1	τοίνυν | καὶ τὸ αἷμα αὐτὸ δεῖται τῶν τεϲϲάρων ποιοτήτων, ὑγρότητοϲ 
-Z/15/97/2	καὶ ξηρότητοϲ καὶ θερμότητοϲ καὶ ψυχρότητοϲ, εὔδηλον ὅτι καὶ τῆϲ 
-Z/15/97/3	τῶν ἄλλων χυμῶν δεήϲεται μίξεωϲ· καὶ διὰ τοῦτο τὸ εὐκρατότατον 
-Z/15/97/4	αἷμα μεθέξει τι καὶ φλέγματοϲ καὶ χολῆϲ ξανθῆϲ καὶ μελαίνηϲ. ἔϲτι δὲ 
-Z/15/97/5	καὶ ἕτερόϲ τιϲ λόγοϲ φυϲικὸϲ οὐ ϲμικρὰν ἔχων πιθανότητα, καθ' ὃν εἰϲ 
-Z/15/97/6	ἠθῶν ἐπιτηδείων γένεϲιν οἱ τέϲϲαρεϲ ἀποδείκνυνται χυμοὶ χρήϲιμοι. 
-Z/15/97/7	προαποδεῖξαι δὲ χρὴ πάλιν ἐν αὐτῷ ταῖϲ τοῦ ϲώματοϲ κράϲεϲιν ἑπό-
-Z/15/97/8	μενα τὰ τῆϲ ψυχῆϲ ἤθη, περὶ οὗ καὶ ἡμῖν ἑτέρωθι γέγραπται. τούτου 
-Z/15/97/9	τοίνυν ὑποκειμένου τὸ μὲν ὀξὺ καὶ ϲυνετὸν ἐν τῇ ψυχῇ διὰ τὸν χολώδη 
-Z/15/97/10	χυμὸν ἔϲται, τὸ δ' ἑδραῖον καὶ βέβαιον διὰ τὸν μελαγχολικόν, τὸ δ' 
-Z/15/97/11	ἁπλοῦν καὶ ἠλιθιώτερον διὰ τὸ αἷμα· τοῦ δὲ φλέγματοϲ ἡ φύϲιϲ εἰϲ 
-Z/15/97/12	μὲν ἠθοποιΐαν ἄχρηϲτοϲ, ἀναγκαίαν δὲ φαίνεται τὴν γένεϲιν ἔχον ἐν 
-Z/15/97/13	τῇ πρώτῃ μεταβολῇ τῶν ϲιτίων. 
-Z/15/97/13	 
-Z/15/97/14	  <Ἰϲχύει δὲ ἐν τῷ ἐνιαυτῷ ποτὲ μὲν 
-Z/15/98/1	ὁ χειμὼν μάλιϲτα, ποτὲ | δὲ τὸ ἔαρ, ποτὲ δὲ τὸ θέροϲ, ποτὲ 
-Z/15/98/2	δὲ τὸ φθινόπωρον· οὕτω δὲ καὶ ἐν τῷ ἀνθρώπῳ ποτὲ μὲν τὸ 
-Z/15/98/3	φλέγμα ἰϲχύει, ποτὲ δὲ τὸ αἷμα, ποτὲ δὲ ἡ χολή, πρῶτον μὲν 
-Z/15/98/4	ἡ ξανθή, ἔπειτα δὲ ἡ μέλαινα.> 
-Z/15/98/4	 
-Z/15/98/5	  Ϲαφὴϲ ἡ ῥῆϲίϲ ἐϲτιν ἐπιδεικνύναι πειρωμένου τἀνδρόϲ, 〈ὅτι〉, ὥϲπερ 
-Z/15/98/6	ἐν τῷ ἐνιαυτῷ ποτὲ μὲν τὸ ὑγρὸν καὶ τὸ ψυχρὸν ἐπικρατεῖ καὶ καλεῖται 
-Z/15/98/7	χειμὼν ἡ τοιαύτη τοῦ ἔτουϲ ὥρα, ποτὲ δὲ τὸ ὑγρὸν καὶ 〈τὸ〉 θερμόν, 
-Z/15/98/8	ἡνίκα τὸ ἔαρ ἐϲτί, ποτὲ δὲ τὸ ξηρὸν καὶ τὸ θερμόν, ὅπερ ὀνομάζεται 
-Z/15/98/9	θέροϲ, ὕϲτατον δ' ἐπ' αὐτοῖϲ τὸ ξηρὸν καὶ τὸ ψυχρὸν ἐν τῷ φθινο-
-Z/15/98/10	πώρῳ, οὕτω καὶ κατὰ τὸν ἄνθρωπον ἐπικρατεῖ φλέγμα μὲν ἐν χειμῶνι, 
-Z/15/98/11	ψυχρὸϲ καὶ ὑγρὸϲ χυμόϲ, αἷμα δὲ ἐν ἦρι, θερμὸϲ καὶ ὑγρὸϲ χυμόϲ, καὶ 
-Z/15/98/12	χολὴ ξανθὴ μὲν ἐν τῷ θέρει, ξηρὰ καὶ θερμὴ τὴν δύναμιν οὖϲα, μέλαινα 
-Z/15/98/13	δ' ἐν τῷ φθινοπώρῳ, ξηρὰ καὶ ψυχρὰ καθάπερ καὶ αὐτὸ τὸ φθινόπωρον. |  
-Z/15/99/1	  <Μαρτύριον δὲ ϲαφέϲτατον· εἰ θέ-
-Z/15/99/2	λειϲ δοῦναι τῷ αὐτῷ ἀνθρώπῳ τὸ αὐτὸ φάρμακον τετράκιϲ 
-Z/15/99/3	τοῦ ἐνιαυτοῦ, ἐμεῖταί ϲοι τοῦ μὲν χειμῶνοϲ φλεγματωδέ-
-Z/15/99/4	ϲτατα, τοῦ δὲ ἦροϲ ὑγρότατα, τοῦ δὲ θέρουϲ χολωδέϲτατα, 
-Z/15/99/5	τοῦ δὲ φθινοπώρου μελάντατα.> 
-Z/15/99/5	 
-Z/15/99/6	  <Μαρτύριον ϲαφέϲτατον> εἶναί φηϲι τοῦ προειρημένου λόγου, 
-Z/15/99/7	καθ' ὃν ἐπικρατεῖν ἐν ἑκάϲτῃ τῶν ὡρῶν ἕνα τινὰ τῶν χυμῶν εἰρήκει, 
-Z/15/99/8	τὸ δοθέντοϲ ἐμετικοῦ φαρμάκου 〈τῷ〉 αὐτῷ τετράκιϲ ἐν μὲν τῷ 
-Z/15/99/9	χειμῶνι φλεγματωδέϲτερον εἶναι τὸν ἔμετον, ὑγρότερον δὲ ἐν ἦρι, καὶ 
-Z/15/99/10	χολωδέϲτερον μὲν ἐν τῷ θέρει, μελάντερον δὲ ἐν τῷ φθινοπώρῳ. 
-Z/15/99/10	 
-Z/15/99/11	  <Ὀφείλει γοῦν τούτων οὕτωϲ 
-Z/15/99/12	ἐχόντων, ὅϲα μὲν τῶν νοϲημάτων χειμῶνοϲ αὔξεται, θέρεοϲ 
-Z/15/99/13	φθίνειν, ὅϲα δὲ θέρεοϲ αὔξεται, χειμῶνοϲ λήγειν, ὅϲα μὴ ἐν 
-Z/15/100/1	περιόδῳ ἡμερῶν ἀπαλλάϲϲεται· τὴν δὲ περίοδον αὖθιϲ | φρά-
-Z/15/100/2	ϲω τὴν τῶν ἡμερῶν· ὅϲα δὲ ἦροϲ γίνεται νοϲήματα, προϲδέ-
-Z/15/100/3	χεϲθαι χρὴ φθινοπώρου τὴν ἀπάλλαξιν ἔϲεϲθαι αὐτῶν, ὅϲα 
-Z/15/100/4	δὲ φθινοπωρινὰ νοϲήματα, τούτων τοῦ ἦροϲ ἀνάγκη τὴν 
-Z/15/100/5	ἀπάλλαξιν ἔϲεϲθαι, ὅ τι δ' ἂν τὰϲ ὥραϲ ταύταϲ ὑπερβάλλῃ 
-Z/15/100/6	νόϲημα, εἰδέναι χρὴ ἐνιαύϲιον αὐτὸ ἐϲόμενον.> 
-Z/15/100/6	 
-Z/15/100/7	  Ἡ ἀρχὴ τῆϲ ῥήϲεωϲ διττὴν ἔχει γραφὴν ἐνίων μὲν <ὀφείλει>, 
-Z/15/100/8	ἐνίων δὲ γραφόντων <φιλεῖ γοῦν τούτων οὕτωϲ ἐχόντων>, ἐν ἴϲῳ 
-Z/15/100/9	τῷ ’προϲήκει‘. χρῶνται γὰρ ἐνίοτε τῇ φωνῇ ταύτῃ καὶ ἀντὶ τοῦ 
-Z/15/100/10	’προϲήκει‘. 
-Z/15/100/11	  τὰ δ' ἄλλα τῆϲ ῥήϲεωϲ δῆλα. βούλεται γὰρ αὐτόϲ, ὅϲα χρονίζει 
-Z/15/100/12	νοϲήματα καὶ μὴ κατὰ περιόδουϲ ἡμερῶν, ἀλλὰ μηνῶν κρίνεται, λύεϲθαι 
-Z/15/100/13	ταῦτα κατὰ τὴν ἐναντίαν ὥραν ᾗ ϲυνέϲτη, τουτέϲτιν ἑβδόμῳ μηνί, μὴ 
-Z/15/100/14	λυθέντων δ' αὐτῶν οὕτωϲ ἐνιαυϲιαῖον γίνεϲθαί φηϲι τὸ νόϲημα. τὸ δ' 
-Z/15/100/15	ἐνιαύϲιον ὄνομα δύναται μὲν δηλοῦν καὶ τὸ μετὰ ἐνιαυτὸν τῆϲ πρώ-
-Z/15/100/16	τηϲ ἑαυτοῦ γενέϲεωϲ λυόμενον, δύναται δὲ καὶ τὸ κατὰ περίοδον ἐνιαυ-
-Z/15/101/1	τῶν ἑπτά, | ὡϲ 〈λέγει νοϲήματα λυόμενα κατὰ περίοδον ἑπ〉τὰ μη- 
-Z/15/101/2	νῶν· ἔλεγε γοῦν καὶ κατὰ τοὺϲ Ἀφοριϲμοὺϲ ὧδε· ”τὰ πλεῖϲτα τοῖϲι 
-Z/15/101/3	παιδίοιϲι πάθεα κρίνεται τὰ μὲν ἐν τεϲϲαράκοντα ἡμέρῃϲι, τὰ δ' ἐν 
-Z/15/101/4	ἑπτὰ μηϲί, τὰ δὲ ἐν ἑπτὰ ἔτεϲι, τὰ δὲ πρὸϲ τὴν ἥβην προάγουϲι.“ 
-Z/15/101/4	 
-Z/15/101/5	  <Καὶ τὸν ἰητρὸν οὕτω χρὴ ἵϲταϲθαι 
-Z/15/101/6	πρὸϲ τὰ νοϲήματα, ὡϲ ἑκάϲτου τούτων ἰϲχύοντοϲ ἐν τῷ ϲώ-
-Z/15/101/7	ματι κατὰ τὴν ὥρην τὴν αὐτοῦ κατὰ φύϲιν ἐοῦϲαν μάλιϲτα.> 
-Z/15/101/7	 
-Z/15/101/8	  Τὸ χρήϲιμον ἅπαντοϲ τοῦ προηνυϲμένου κατὰ τὰϲ ὥραϲ λόγου 
-Z/15/101/9	νῦν ἐδίδαξεν ἐν τῇ προκειμένῃ τῇδε ῥήϲει δηλῶν, ὅτι τὴν αὐτὴν χρείαν 
-Z/15/101/10	ἔχει καὶ περὶ τῶν ἡλικιῶν καὶ χωρῶν ἐπιτηδευμάτων τε καὶ τῆϲ ἐφ' 
-Z/15/101/11	ἡμέρᾳ διαίτηϲ ὁ λόγοϲ· πρὸϲ ἅπαντα γὰρ ταῦτα τὸν ἰατρὸν ἀποβλέ-
-Z/15/101/12	ποντα χρὴ ϲτοχάζεϲθαι, τίϲ ἐπικρατῶν ἐϲτι χυμὸϲ ἤτοι κατὰ τὸ ποϲὸν 
-Z/15/101/13	ἢ κατὰ τὴν ἑαυτοῦ δύναμιν ἐν τίνι τε μορίῳ τοῦ ϲώματοϲ μάλιϲτα 
-Z/15/102/1	πλεονάζει. τὴν γάρ τοι θεραπείαν ἄριϲτα | ἂν οὕτω ποιοῖτο, καθότι 
-Z/15/102/2	κἀν τοῖϲ ’Θεραπευτικοῖϲ λογιϲμοῖϲ‘ δείκνυται. 
-Z/15/102/2	 
-Z/15/102/3	  <Περὶ τῆϲ κατὰ τὸ βιβλίον μεθόδου καὶ ὅτι τῶν 
-Z/15/102/4	        γνηϲίων Ἱπποκράτουϲ.> 
-Z/15/102/4	 
-Z/15/102/5	  <Ὁ Ἱπποκράτηϲ> τοῦ ϲώματοϲ ἡμῶν τὴν φύϲιν ἐν τούτῳ τῷ 
-Z/15/102/6	βιβλίῳ προθέμενοϲ εὑρεῖν ἐχρήϲατο μεθόδῳ πρὸϲ τὴν εὕρεϲιν τῇδε· 
-Z/15/102/7	πρῶτον μὲν ἐζήτηϲε, πότερον ἁπλοῦν ἢ πολυειδέϲ ἐϲτιν, ἔπειθ' εὑρών, 
-Z/15/102/8	ὅτι πολυειδέϲ, ἐϲκέψατο τῶν ἁπλῶν ἐν αὐτῷ τὴν οὐϲίαν, ὁποία τίϲ 
-Z/15/102/9	ἐϲτι, τουτέϲτιν ἥντινα δύναμιν ἔχει πρὸϲ τὸ παθεῖν ὑπό τινοϲ ἢ δρᾶϲαι, 
-Z/15/102/10	καὶ διὰ τοῦτο τῶν θ' ὡρῶν τῶν θ' ἡλικιῶν ἐμνημόνευϲεν ἐπιϲκοπού-
-Z/15/102/11	μενοϲ, ὅπωϲ ἔχει τὰ εὑρεθέντα ϲτοιχεῖα πρὸϲ αὐτάϲ. εὗρε δὲ καὶ ὅτι 
-Z/15/102/12	τάϲ τε προρρήϲειϲ τῆϲ λύϲεωϲ τῶν νοϲημάτων καὶ τὰϲ θεραπείαϲ ἐπὶ 
-Z/15/102/13	τοὺϲ αὐτοὺϲ ἀναφέρειν χρὴ ϲκοπούϲ. ἐν δὲ τῷ ζητεῖν τὰ ϲυνθετικὰ 
-Z/15/102/14	τοῦ ϲώματοϲ ἡμῶν ϲτοιχεῖα καὶ τῶν τοῦ παντὸϲ ἐμνημόνευϲεν, ἅπερ 
-Z/15/102/15	ὄντωϲ ἐϲτὶ ϲτοιχεῖα. λέγεται γὰρ ἐνίοτε καταχρωμένων ἡμῶν καὶ τὰ 
-Z/15/102/16	καθ' ἕκαϲτον πρᾶγμα πρὸϲ διάρτιϲιν ἁπλᾶ καὶ πρῶτα μόρια ϲτοιχεῖα 
-Z/15/102/17	τοῦ πράγματοϲ ἐκείνου, καθάπερ ἁρμονικὰ ϲτοιχεῖα καὶ ῥυθμικὰ καὶ 
-Z/15/102/18	γεωμετρικὰ καὶ ἀριθμητικὰ καὶ λόγου καὶ φωνῆϲ καὶ ἀποδείξεωϲ εἰρή- | 
[0057]  [085]  []  []

-Z/15/103/1	καϲιν· οὕτω δὲ καὶ ἀμάξηϲ ἑκατὸν εἶναι ϲτοιχεῖά φηϲιν <ὁ Πλάτων> 
-Z/15/103/2	ὑφ' <Ἡϲιόδου> λελέχθαι γράψαντοϲ 
-Z/15/103/3	        ἑκατὸν δέ τε δούραθ' ἁμάξηϲ. 
-Z/15/103/4	ἅπαντα μὲν 〈γὰρ〉 τὰ οὕτω λεγόμενα ϲτοιχεῖα καθ' ἕκαϲτον τῶν πραγ-
-Z/15/103/5	μάτων οὐκ ἀκριβῶϲ ἐϲτιν ἁπλᾶ καὶ πρῶτα, τὰ δὲ κοινὰ πάντων τῶν 
-Z/15/103/6	ὄντων ἁπλᾶ δὴ καὶ πρῶτα κατ' ἀλήθειάν ἐϲτι καὶ κυρίωϲ ὀνομάζεται 
-Z/15/103/7	ϲτοιχεῖα. καλεῖ δὲ ἀπὸ τῶν ποιοτήτων <ὁ Ἱπποκράτηϲ> αὐτὰ θερμὸν 
-Z/15/103/8	καὶ ψυχρὸν ὑγρόν τε καὶ ξηρὸν οὐ τὰ μεταξὺ τῶν ἄκρων, ἀλλ' αὐτὰ 
-Z/15/103/9	τὰ ἄκρα, πῦρ δηλονότι καὶ γῆν ὕδωρ τε καὶ ἀέρα. ταύτην οὖν τὴν 
-Z/15/103/10	μέθοδον <ὁ Πλάτων> ἀξιοῖ μιμεῖϲθαι καὶ τὸν περὶ φύϲεωϲ ψυχῆϲ ἐπι-
-Z/15/103/11	ϲκοπούμενον· οὐδὲν γὰρ δύναϲθαι τῶν κατὰ μέροϲ ἄνευ τῆϲ τοῦ ὅλου 
-Z/15/103/12	φύϲεωϲ ἀκριβῶϲ γνωϲθῆναι. παραγράψω δέ ϲοι καὶ αὐτὴν τὴν τοῦ 
-Z/15/103/13	<Πλάτωνοϲ> ῥῆϲιν, ἔχουϲαν οὕτωϲ· „ψυχῆϲ οὖν φύϲιν ἀξίωϲ λόγου 
-Z/15/103/14	κατανοῆϲαι οἴει δυνατὸν εἶναι ἄνευ τῆϲ τοῦ ὅλου φύϲεωϲ; —εἰ μὲν 
-Z/15/104/1	οὖν Ἱπποκράτει τῷ τῶν Ἀϲκληπιαδῶν δεῖ | τι πείθεϲθαι, οὐδὲ περὶ 
-Z/15/104/2	ϲώματοϲ ἄνευ τῆϲ μεθόδου ταύτηϲ. —καλῶϲ γάρ, ὦ ἑταῖρε, λέγει. χρὴ 
-Z/15/104/3	μέντοι πρὸϲ τῷ Ἱπποκράτει τὸν λόγον ἐξετάζονταϲ ϲκοπεῖν εἰ ϲυμφω-
-Z/15/104/4	νεῖ. —φημί. —τὸ τοίνυν περὶ φύϲιν ϲκοπεῖν τί ποτε λέγει Ἱππο-
-Z/15/104/5	κράτηϲ τε καὶ ὁ ἀληθὴϲ λόγοϲ; ἆρ' οὐχ ὧδε χρὴ διανοεῖϲθαι περὶ 
-Z/15/104/6	ὁτουοῦν φύϲεωϲ; πρῶτον μὲν εἰ ἁπλοῦν ἢ πολυειδέϲ ἐϲτιν, οὗ πέρι 
-Z/15/104/7	βουληϲόμεθα εἶναι αὐτοί τε τεχνικοὶ καὶ ἄλλουϲ δυνατοὶ ποιεῖν, ἔπειτα 
-Z/15/104/8	δέ, ἂν μὲν ἁπλοῦν ᾖ, ϲκοπεῖν τὴν δύναμιν αὐτοῦ. τίνα πρὸϲ τί πέφυ-
-Z/15/104/9	κεν εἰϲ τὸ δρᾶν ἔχον ἤ τίνα εἰϲ τὸ παθεῖν ὑπό του, ἐὰν δὲ πλείω 
-Z/15/104/10	εἴδη ἔχῃ, ταῦτα ἀριθμηϲάμενον, ὅπερ ἐφ' ἑνόϲ, τοῦτ' ἰδεῖν ἐφ' ἑκάϲτου. 
-Z/15/104/11	τὸ τί ποιεῖν αὐτὸ πέφυκεν ἢ τὸ τί παθεῖν ὑπό του;” 
-Z/15/104/12	  ἀλλὰ ταῦτα <Πλάτωνοϲ> οὑτωϲὶ γράψαντοϲ ἐπιδειξάτω τιϲ ἡμῖν. ἐν  
-Z/15/104/13	τίνι βιβλίῳ τοῦ <Ἱπποκράτουϲ> ἑτέρῳ παρὰ τὸ Περὶ φύϲεωϲ ἀνθρώπου 
-Z/15/104/14	τὴν μέθοδον ταύτην ἔϲτιν εὑρεῖν ἤ, εἴπερ οὐκ ἔχει, μηδένα ζητείτω Πλά-
-Z/15/104/15	τωνοϲ ἀξιοπιϲτότερον μάρτυρα τοῦ γνήϲιον εἶναι τὸ βιβλίον τοῦτο. τά τε 
-Z/15/104/16	γὰρ ἄλλα καὶ τοῖϲ χρόνοιϲ ἐγγυτάτω γέγονεν <ὁ Πλάτων> τοῖϲ <Ἱππο- |
-Z/15/105/1	κράτουϲ> μαθηταῖϲ, ὧν εἴ τινοϲ ἦν τὸ βιβλίον, ἐπεγέγραπτο ἂν τοῦ 
-Z/15/105/2	γράψαντοϲ αὐτὸ τοὔνομα. πρὶν γὰρ τοὺϲ ἐν Ἀλεξανδρείᾳ τε καὶ Περγάμῳ 
-Z/15/105/3	γενέϲθαι βαϲιλεῖϲ ἐπὶ κτήϲει παλαιῶν βιβλίων φιλοτιμηθένταϲ, οὐδέπω 
-Z/15/105/4	ψευδῶϲ ἐπεγέγραπτο ϲύγγραμμα. λαμβάνειν δ' ἀρξαμένων μιϲθὸν τῶν κο-
-Z/15/105/5	μιζόντων αὐτοῖϲ ϲυγγράμματα παλαιοῦ τινοϲ ἀνδρὸϲ οὕτωϲ ἤδη πολλὰ 
-Z/15/105/6	ψευδῶϲ ἐπιγράφοντεϲ ἐκόμιζον. ἀλλ' οὗτοι μὲν οἱ βαϲιλεῖϲ μετὰ τὸν 
-Z/15/105/7	Ἀλεξάνδρου γεγόναϲι θάνατον, ὁ δὲ <Πλάτων> ἀνωτέρω τῆϲ Ἀλεξάνδρου 
-Z/15/105/8	βαϲιλείαϲ ἐγεγράφει ταῦτα μηδέπω πεπανουργευμένων τῶν ἐπιγραφῶν, 
-Z/15/105/9	ἀλλ' ἑκάϲτου βιβλίου τὸν ἴδιον γραφέα διὰ τοῦ προγράμματοϲ δηλοῦν-
-Z/15/105/10	τοϲ. <Πλάτων> μὲν οὖν ὁμολογεῖ κατὰ τὴν <Ἱπποκράτουϲ> μέθοδον 
-Z/15/105/11	ἐπιϲκοπεῖϲθαι περὶ φύϲεωϲ ψυχῆϲ, ὡϲ ἐκεῖνοϲ περὶ ϲώματοϲ, ἀδύνατόν 
-Z/15/105/12	τέ φηϲι καλῶϲ τοῦτο γενέϲθαι πρὸ τοῦ γνῶναι τὴν φύϲιν τοῦ παντόϲ. 
-Z/15/105/13	ἔνιοι δὲ τοϲοῦτον ἡμαρτήκαϲιν, ὡϲ τὴν οὕτω θαυμαϲτὴν μέθοδον ἄλλου 
-Z/15/106/1	τινὸϲ εἶναι νομίζειν τῷ μηδ' ἀποκνῆϲαι γράψαι τὸν εὑρόντα πρῶ|τον 
-Z/15/106/2	οὕτω μέγα καὶ ϲεμνὸν πρᾶγμα 〈παραλιπεῖν〉 τὴν ἀπόδειξιν αὐτοῦ. πῶϲ 
-Z/15/106/3	γὰρ οὐ μέγα καὶ ϲεμνὸν ἁπάντων γεννητῶν καὶ φθαρτῶν ϲωμάτων 
-Z/15/106/4	εὑρεῖν ϲτοιχεῖα; πῶϲ δὲ οὐ πολὺ μεῖζον ἀποδείξεϲι πιϲτώϲαϲθαι; καὶ 
-Z/15/106/5	ταῦτα μηδ' ἐν ϲτίχοιϲ ὅλοιϲ τριακοϲίοιϲ, ἀλλ' ἐλάττοϲι πολλῷ παρα-
-Z/15/106/6	ληφθῆναι δυναμέναιϲ; οὐ γὰρ εἰκόϲ ἐϲτιν ἐν ἅπαϲι τοῖϲ θεραπευτικοῖϲ 
-Z/15/106/7	καὶ προγνωϲτικοῖϲ εὑρήμαϲιν ὡϲ ἀποδεδειγμένοιϲ χρῆϲθαι τοῖϲ ϲτοιχείοιϲ 
-Z/15/106/8	τὸν <Ἱπποκράτην> μηδαμόθι τὴν ἀπόδειξιν αὐτῶν εἰρηκότα. 
-Z/15/106/9	  ταῦτα μὲν οὖν ἐκ περιουϲίαϲ εἴρηταί μοι δεικνύντι γνήϲιον <Ἱππο-
-Z/15/106/10	κράτουϲ> εἶναι τὸ βιβλίον· οὐ μὴν ὡϲ ἐν ἔργῳ γε τοῦτο ϲπουδαϲτέον, 
-Z/15/106/11	ἀλλὰ περὶ τῆϲ ἀληθείαϲ τῶν ἐν αὐτῷ γεγραμμένων ϲκεπτέον ἀκριβῶϲ· 
-Z/15/106/12	τοῦτο δ' ἡμεῖϲ ἐν τῷ Περὶ τῶν καθ' Ἱπποκράτην ϲτοιχείων ἐπράξαμεν, 
-Z/15/106/13	ὃ παρὰ πᾶϲι τοῖϲ πεπαιδευμένοιϲ εὐδοκιμοῦν ὁρῶντεϲ οἱ βάϲκανοι ψυχρὰν 
-Z/15/106/14	αὐτοῦ 〈τὴν〉 ἀντιλογίαν ἐποίηϲαν οὐκ εἶναι φάϲκοντεϲ Ἱπποκράτουϲ τὸ 
-Z/15/106/15	βιβλίον. ἀλλ' ὅτι γε ταῦτα ἐτίθετο καὶ πρὸϲ ταῦτα ἀποβλέπων ἀεὶ τὰ κατὰ  
-Z/15/106/16	μέροϲ ἔγραψε πάντα, τῶν ὁμολογουμένων ἐϲτίν. ἐπεὶ δὲ ὑπὸ ἀναιϲχυν-
-Z/15/107/1	τίαϲ | καὶ τοῖϲ ὑπὸ πάντων ὁμολογουμένοιϲ τε καὶ ϲυμφωνουμένοιϲ 
-Z/15/107/2	ἀντιλέγουϲιν οἱ βάϲκανοι, διὰ τοῦτο πραγματείαν ἑτέραν ἐποίηϲα τοὐπί-
-Z/15/107/3	γραμμα τοιοῦτον ἔχουϲαν· Ὅτι καὶ κατὰ τἄλλα ϲυγγράμματα τὴν 
-Z/15/107/4	αὐτὴν δόξαν ὁ Ἱπποκράτηϲ ἔχων φαίνεται τῇ κατὰ τὸ περὶ φύϲεωϲ 
-Z/15/107/5	ἀνθρώπου. |  
-Z/15/108/t1	              {ΓΑΛΗΝΟΥ 
-Z/15/108/t2	        ΕΙΣ ΤΟ ΠΕΡΙ ΦΥΣΕΩΣ ΑΝΘΡΩΠΟΥ 
-Z/15/108/t3	          ΥΠΟΜΝΗΜΑ ΔΕΥΤΕΡΟΝ} 
-Z/15/108/t3	 
-Z/15/108/1	  Αὐτὸ μὲν τὸ Περὶ φύϲεωϲ ἀνθρώπου βιβλίον ἐν τῷ προτέρῳ τῶνδε 
-Z/15/108/2	τῶν ὑπομνημάτων ἐξήγημαι. νυνὶ δὲ τὰ προϲκείμενα κακῶϲ αὐτῷ προ-
-Z/15/108/3	χειριοῦμαι, ϲυγκείμενα καὶ αὐτὰ μετὰ διαϲκευῆϲ. ἓν μὲν γάρ ἐϲτι μικρὸν 
-Z/15/108/4	βιβλίον, ἐν ᾧ περὶ τῆϲ τῶν ὑγιαινόντων διαίτηϲ γέγραπται, καὶ δοκεῖ 
-Z/15/109/1	<Πολύβου> εἶναι ϲύγγραμμα | τοῦ Ἱπποκράτουϲ μαθητοῦ. τὸ δὲ μεταξὺ 
-Z/15/109/2	τούτου τε καὶ τοῦ Περὶ φύϲεωϲ ἀνθρώπου διεϲκεύαϲται, παρεγγεγραμ-
-Z/15/109/3	μένον ὑπὸ τοῦ πρώτου ϲυνθέντοϲ εἰϲ ταὐτὸν τὰ δύο ταῦτα βιβλίδια, 
-Z/15/109/4	τὸ Περὶ φύϲεωϲ ἀνθρώπου τοῦ <Ἱπποκράτουϲ> αὐτοῦ ϲύγγραμμα καὶ τὸ 
-Z/15/109/5	τοῦ <Πολύβου> Περὶ διαίτηϲ ὑγιεινῆϲ. ἐν γὰρ τῷ κατὰ τοὺϲ Ἀτταλικούϲ 
-Z/15/109/6	τε καὶ Πτολεμαϊκοὺϲ βαϲιλέαϲ χρόνῳ πρὸϲ ἀλλήλουϲ ἀντιφιλοτιμου-
-Z/15/109/7	μένουϲ περὶ κτήϲεωϲ βιβλίων ἡ περὶ τὰϲ ἐπιγραφάϲ τε καὶ διαϲκευὰϲ 
-Z/15/109/8	αὐτῶν ἤρξατο γίνεϲθαι ῥᾳδιουργία τοῖϲ ἕνεκα τοῦ λαβεῖν ἀργύριον ἀνα-
-Z/15/109/9	φέρουϲιν ὡϲ τοὺϲ βαϲιλέαϲ ἀνδρῶν ἐνδόξων ϲυγγράμματα. μικρῶν οὖν 
-Z/15/109/10	ὄντων ἀμφοτέρων τῶν βιβλίων, τοῦ Περὶ φύϲεωϲ ἀνθρώπου καὶ τοῦ 
-Z/15/109/11	Περὶ διαίτηϲ ὑγιεινῆϲ, εὐκαταφρόνητον ἑκάτερον τούτων εἶναί τιϲ δόξαϲ 
-Z/15/109/12	διὰ τὴν ϲμικρότητα ϲυνέθηκεν εἰϲ ταὐτὸν ἄμφω. καί τιϲ ἴϲωϲ ἄλλοϲ ἢ 
-Z/15/109/13	καὶ αὐτὸϲ ὁ πρῶτοϲ αὐτὰ ϲυνθεὶϲ παρενέθηκέ τινα μεταξὺ τῶν δύο 
-Z/15/109/14	ταυτὶ τὰ νῦν προχειρίζεϲθαι μέλλοντα. | 
-Z/15/109/14	 
-Z/15/110/1	  <Εἰδέναι χρὴ καὶ τάδε πρὸϲ ἐκείνοι-
-Z/15/110/2	ϲιν· ὁκόϲα πληϲμονὴ τίκτει νοϲήματα, κένωϲιϲ ἰῆται, ὁκόϲα 
-Z/15/110/3	δὲ ἀπὸ κενώϲιοϲ γίνεται νοϲήματα, πληϲμονὴ ἰῆται, ὁκόϲα  
-Z/15/110/4	δὲ ἀπὸ ταλαιπωρίηϲ γίνεται, ἀνάπαυϲιϲ ἰῆται, ὅϲα δὲ ὑπερ-
-Z/15/110/5	τέρη ἀργίη νοϲήματα τίκτει, ταλαιπωρίη ἰῆται. τὸ δὲ ϲύμπαν 
-Z/15/110/6	γνῶναι δεῖ τὸν ἰατρὸν ἐναντίον ἵϲταϲθαι τοῖϲι καθεϲτηκόϲι 
-Z/15/110/7	καὶ νοϲήμαϲι καὶ εἴδεϲι καὶ ὥραιϲ καὶ ἡλικίῃϲι καὶ τὰ ξυντεί-
-Z/15/110/8	νοντα λύειν καὶ τὰ λελυμένα ξυντείνειν. οὕτω γὰρ ἂν μάλιϲτα 
-Z/15/110/9	τὸ κάμνον ἀναπαύοιτο, ἥ τε ἴηϲιϲ τοῦτό μοι δοκέει εἶναι.> 
-Z/15/110/9	 
-Z/15/110/10	  Ταύτηϲ ὅληϲ τῆϲ ῥήϲεωϲ <Διοϲκορίδηϲ> ἑκάϲτῳ ϲτίχῳ προϲέγραψε 
-Z/15/110/11	ϲημεῖον, ὃ καλοῦϲιν ὀβελόν, οἵῳ ϲημείῳ καὶ <Ἀρίϲταρχοϲ> ἐχρήϲατο 
-Z/15/110/12	παρὰ τῷ ποιητῇ πρὸϲ τοὺϲ ὑποπτευομένουϲ ὑπ' αὐτοῦ ϲτίχουϲ. ταῦτα 
-Z/15/110/13	μὲν ὁ <Διοϲκορίδηϲ> ἔγραψεν εἰκάζων εἶναι τὴν προκειμένην ῥῆϲιν 
-Z/15/110/14	<Ἱπποκράτουϲ τοῦ Θεϲϲαλοῦ> υἱέοϲ. δύο γὰρ υἱεῖϲ οὗτοι γεγόναϲιν 
-Z/15/111/1	τοῦ με|γάλου Ἱπποκράτουϲ, <Θεϲϲαλὸϲ> καὶ <Δράκων>, ὧν ἑκάτεροι 
-Z/15/111/2	πάλιν <Ἱπποκράτειϲ> ἐγέννηϲαν. ταῦτα μὲν τὰ κατὰ τὴν 〈ὅλην〉 ῥῆϲιν 
[0057]  [085]  []  []

-Z/15/111/3	εἰρημένα. προϲήκει δέ που καὶ ἡμῖν ἐπιϲκέψαϲθαι περὶ αὐτῶν ἑκάϲτην 
-Z/15/111/4	τῶν λέξεων ἰδίᾳ προχειριϲαμένοιϲ. 
-Z/15/111/5	  <ὁκόϲα πληϲμονὴ τίκτει νοϲήματα, κένωϲιϲ ἰῆται>. οὐ ταὐτόν 
-Z/15/111/6	ἐϲτι φάναι ϲυνεκτικὸν νόϲων αἴτιον εἶναι πληϲμονήν τε καὶ κένωϲιν 
-Z/15/111/7	ἕκαϲτόν τε τῶν ἐφεξῆϲ εἰρημένων τῷ γίνεϲθαί τι διὰ πληϲμονὴν ἤ τι 
-Z/15/111/8	τῶν ἄλλων. ἀληθὲϲ μὲν γὰρ τὸ γίνεϲθαί τινα νοϲήματα διὰ πληϲμονὴν 
-Z/15/111/9	ἢ ὑπὸ πληϲμονῆϲ, (οὐδὲν γὰρ διήνεγκεν οὕτωϲ ἢ ἐκείνωϲ εἰπεῖν), οὐκ 
-Z/15/111/10	ἀληθὲϲ δὲ ϲυνεκτικὸν αἴτιον εἶναι νοϲήματοϲ πληϲμονήν. ἡ μὲν γὰρ 
-Z/15/111/11	νόϲοϲ αὐτὴ διάθεϲίϲ τίϲ ἐϲτιν ἐν ζῴου ϲώματι πρώτωϲ βλάπτουϲα τὴν 
-Z/15/111/12	ἐνέργειαν, ὡϲ ἐν τῷ Περὶ τῆϲ τῶν νοϲημάτων διαφορᾶϲ γράμματι δέ-
-Z/15/111/13	δεικται. πληϲμονὴ δὲ πρώτωϲ μὲν ἐνέργειαν οὐ βλάπτει, καθότι δέ-
-Z/15/111/14	δεικται καὶ τοῦτο πάλιν ἐν τῷ Περὶ πλήθουϲ λόγῳ, διὰ μέϲηϲ δέ τινοϲ 
-Z/15/111/15	ἑτέραϲ διαθέϲεωϲ, ἥντινα διάθεϲιν <Ἐραϲίϲτρατοϲ> μὲν ἑτέρωϲ, <Ἀϲκλη-
-Z/15/112/1	πιάδηϲ> δ' ἑτέρωϲ, <οἱ πνευματικοὶ> δ' ὀνομαϲθέντεϲ | ἰατροὶ κατ' ἄλλον 
-Z/15/112/2	τρόπον προτίθενται γίνεϲθαι· λέλεκται δὲ καὶ ἡμῖν ἐπὶ πλέον, ὅπωϲ 
-Z/15/112/3	ὑφ' ἑκατέρου τοῦ πλήθουϲ νοϲήματα γίνεται· διττὸν γὰρ ἐδείχθη τὸ 
-Z/15/112/4	πλῆθοϲ, ὡϲ μὲν πρὸϲ τὴν δύναμιν ἕτερον, ὡϲ δὲ πρὸϲ τὴν κοιλότητα 
-Z/15/112/5	τῶν ἀγγείων ἕτερον· τὸ μὲν οὖν ὡϲ πρὸϲ τὴν δύναμιν εἰϲ διαφθοράν  
-Z/15/112/6	τε τοὺϲ χυμοὺϲ ἄγει καὶ ῥεῦμα τοῖϲ ἀϲθενεϲτέροιϲ ἐν τῷ ϲώματι μορί-
-Z/15/112/7	οιϲ ἐπιπέμπει, τὸ δ' ὡϲ πρὸϲ τὸ ἔγχυμα τὰϲ ἀναϲτομώϲειϲ τε καὶ τὰϲ 
-Z/15/112/8	ῥήξειϲ τῶν ἀγγείων ἐργάζεται καί ποτε θανάτουϲ ἐξαιφνιδίουϲ, ὅταν 
-Z/15/112/9	ἀποφράξῃ τὰϲ διαπνοὰϲ τοῦ ϲώματοϲ. ’ἴαϲιϲ‘ οὖν λέγεται καὶ τῶν 
-Z/15/112/10	ποιούντων τὰϲ νόϲουϲ, οὐ μόνον αὐτῶν τῶν ἤδη γεγενημένων νόϲων. 
-Z/15/112/11	εἰ δὴ τῷ κυρίῳ κατ' αὐτῶν ὀνόματι χρῷτό τιϲ, προηγούμενα τῶν νόϲων 
-Z/15/112/12	ἐρεῖ τὰ τοιαῦτα τῶν αἰτίων, ὥϲπερ <Ἀθήναιοϲ>· ὑφ' οὗ δὲ πάλιν αὐτὰ 
-Z/15/112/13	ταῦτα τὰ προηγούμενα γίνεται, προκαταρκτικά τε καὶ προκατάρχοντα 
-Z/15/112/14	καλέϲειϲ· πλῆθοϲ γὰρ ἐδεϲμάτων ἀπεψίαι τε καὶ λουτρὰ καὶ γυμνάϲια 
-Z/15/112/15	μὴ κατὰ καιρὸν γινόμενα καὶ πάνθ', ὅϲα διῆλθον ἐν τῷ Περὶ τῶν 
-Z/15/113/1	προκαταρκτικῶν αἰτίων ὑπο|μνήματι, τῶν προηγουμένων αἰτίων ἑκάϲτηϲ 
-Z/15/113/2	νόϲου γίνεται ποιητικά. 
-Z/15/113/3	  <ὁκόϲα δὲ ἀπὸ κενώϲιοϲ γίνεται νοϲήματα, πληϲμονὴ ἰῆται>. 
-Z/15/113/4	οὐ κυρίωϲ δοκεῖ κεχρῆϲθαι τῷ τῆϲ <πληϲμονῆϲ> ὀνόματι νῦν ὁ γράψαϲ 
-Z/15/113/5	τὴν ῥῆϲιν ταύτην, πάντων εἰωθότων οὐ μόνον τῶν ἰατρῶν, ἀλλὰ καὶ 
-Z/15/113/6	τῶν ἄλλων Ἑλλήνων τὸ τῆϲ πληϲμονῆϲ ὄνομα μᾶλλόν πωϲ ἐπιφέρειν 
-Z/15/113/7	ταῖϲ ὑπερβολαῖϲ τῆϲ ϲυμμέτρου ποϲότητοϲ, οὐ μὴν τήν γε κένωϲιν 
-Z/15/113/8	ἐπανορθοῦϲθαι διὰ τῆϲ ἐναντίαϲ ἀμετρίαϲ. ἄκουϲον οὖν ἐφεξῆϲ τὸν 
-Z/15/113/9	ϲυναγορεύοντα ταῖϲ ἀμετρίαιϲ λόγον· ὄντων γάρ τινων ϲυμμέτρων ϲιτί-
-Z/15/113/10	ων ὡϲ πρὸϲ τὴν τοῦδέ τινοϲ ἕξιν, ὑγιαίνοντοϲ μὲν ἔνδεια καὶ ὑπερ-
-Z/15/113/11	βολὴ κατὰ τὴν πρὸϲ ταῦτα παραβολὴν νοηθήϲεται, ὁ δὲ κενωθείϲ, εἰ 
-Z/15/113/12	μέλλοι πληροῦϲθαι, τὴν ποϲότητα τῆϲ ἔμπροϲθεν ὑπαρχούϲηϲ αὐτῷ 
-Z/15/113/13	ϲυμμετρίαϲ αὐξηθήϲεται. ἐὰν γάρ, ὅϲα πρὶν κενωθῆναι ϲιτία προϲεφέ-
-Z/15/113/14	ρετο, τοϲαῦτα καὶ νῦν προϲφέρηται, τὸ κενωθὲν οὐδέποτε ἀναπληρώϲει. 
-Z/15/113/15	τεχνίτου δέ ἐϲτι μετρίωϲ ποιήϲαϲθαι τὴν παραύξηϲιν αὐτοῦ καὶ μήτε 
-Z/15/113/16	παρὰ καιρὸν ἐμπιπλάναι μήτ' ἐξαίφνηϲ τε καὶ ἀθρόωϲ τὸ κενωθέν. 
-Z/15/114/1	δο|κοῦϲι δ' ἔνιοι τῶν ἰατρῶν τὰϲ κενώϲειϲ μηδέποτε νόϲων αἰτίαϲ γίνε-
-Z/15/114/2	ϲθαι· μόναϲ γὰρ ἐργάζεϲθαί φαϲιν αὐτὰϲ τῆϲ μὲν δυνάμεωϲ ἀρρωϲτίαν, 
-Z/15/114/3	τῆϲ δ' ἕξεωϲ τοῦ ϲώματοϲ ἰϲχνότητα, μηδὲν δὲ τῶν νοϲημάτων ὑπ' 
-Z/15/114/4	ἐνδείαϲ γίνεϲθαι. ἀλλ' οὗτοί γε οὐχ ὁρῶϲι τὰϲ γινομέναϲ νόϲουϲ τοῖϲ 
-Z/15/114/5	ἀμέτρωϲ κενωθεῖϲιν. ἑτοίμωϲ τε γὰρ καὶ ἐπὶ ταῖϲ τυχούϲαιϲ προφάϲεϲι 
-Z/15/114/6	καταψύχονται καὶ πάλιν ἐκκαίονται ταχέωϲ καὶ κόποιϲ ἁλίϲκονται ῥᾳ-
-Z/15/114/7	δίωϲ καὶ πᾶϲι τοῖϲ ἔξωθεν αἰτίοιϲ, ὥϲπερ γε καὶ ὑπὸ ἀγρυπνίαϲ καὶ 
-Z/15/114/8	λύπηϲ καὶ ἀπεψίαϲ καὶ ὀργῆϲ εἰϲ νόϲουϲ ἄγονται μᾶλλον οὗτοι τῶν 
-Z/15/114/9	εὐεκτούντων.  
-Z/15/114/10	  <ὅϲα δὲ ἀπὸ ταλαιπωρίηϲ γίνεται, ἀνάπαυϲιϲ ἰῆται. ταλαι-
-Z/15/114/11	πωρίαϲ> δηλονότι κέκληκε τὰϲ κατὰ τὰϲ ἀμέτρουϲ κινήϲειϲ γινομέναϲ. 
-Z/15/114/12	ὅτι δ' ἀναπαύεϲθαι χρὴ τοὺϲ οὕτω διατεθένταϲ, ἅπαντεϲ οἱ ἄνθρωποι 
-Z/15/114/13	γινώϲκουϲι καὶ πράττουϲι μηδὲ πυθέϲθαι τῶν ἰατρῶν δεόμενοι. δέδεικται 
-Z/15/114/14	δ' ἡμῖν, ὅτι καὶ τὰ ἄλογα τῶν ζῴων, οὐ μόνον ἄνθρωποι διὰ τῶν 
-Z/15/114/15	ἐναντίων τοῖϲ βλάψαϲι τὰϲ βλάβαϲ ἐπανορθοῦνται. 
-Z/15/115/1	  <ὅϲα δὲ | ὑπερτέρη ἀργίη νοϲήματα τίκτει, ταλαιπωρίη 
-Z/15/115/2	ἰῆται>. οὐδ' ἡ <ἀργία> πρώτωϲ τε καὶ δι' ἑαυτῆϲ, ἀλλὰ διὰ μέϲου τοῦ 
-Z/15/115/3	πλήθουϲ ἐργάζεται τὰϲ νόϲουϲ. ἧττόν τε γὰρ διαφοροῦντα τοῖϲ ἀργοῦϲι 
-Z/15/115/4	τὰ τοῦ ϲώματοϲ μόρια ἀρρωϲτότερά τε γίνεται, ὡϲ ἑκάτερον ὑπ' αὐτῆϲ 
-Z/15/115/5	γίνεϲθαι πλῆθοϲ. ἡ τοίνυν ἀμετροτέρα κίνηϲιϲ ἰϲχυροτέραν μὲν οὐκ 
-Z/15/115/6	ἐργάζεται τὴν δύναμιν, ἐκκενοῖ δὲ τὴν περιουϲίαν τῶν ἀθροιϲθέντων 
-Z/15/115/7	ὑγρῶν. εὔδηλον οὖν ἐϲτιν, εἰ καὶ κατ' αὐτὴν βραχὺ πλεονάϲειεν ἢ 
-Z/15/115/8	προϲήκει τῆϲ ϲυμμέτρου κινήϲεωϲ, κοπώδη μὲν ἠρέμα διὰ ταύτηϲ 
-Z/15/115/9	γενέϲθαι τὸν ἄνθρωπον, οὐ μὴν πυρέξαι γε. 
-Z/15/115/10	  <τὸ δὲ ξύμπαν γνῶναι δεῖ τὸν ἰατρὸν ἐναντίον ἵϲταϲθαι 
-Z/15/115/11	τοῖϲι καθεϲτηκόϲι νοϲήμαϲι καὶ εἴδεϲι καὶ ὥρῃϲι καὶ ἡλικίῃ-
-Z/15/115/12	ϲιν. εἴδεϲιν> ἔοικε λέγειν 〈ἐν ἴϲῳ〉 ταῖϲ τοῦ ϲώματοϲ φύϲεϲιν, ὧν τὴν 
-Z/15/115/13	οὐϲίαν ἐν τῇ τῶν τεττάρων ϲτοιχείων κράϲει δεδείχαμεν εἶναι. νοϲή-
-Z/15/115/14	ματα μὲν οὖν ἅπαντα διὰ τῶν ἐναντίων ταῖϲ δυνάμεϲιν, οὐ ταῖϲ προ-
-Z/15/115/15	χείροιϲ φανταϲίαιϲ ἐδείχθη θεραπευόμενα. φύϲιϲ δὲ ϲώματοϲ, ὅπερ ἔϲτιν 
-Z/15/115/16	ἡ κρᾶϲιϲ, οὐ πᾶϲα διὰ τῶν ἐναντίων ἐπανορθοῦται, ὥϲπερ οὐδ' ὧραι 
-Z/15/116/1	καὶ ἡλικίαι. | γίνονται μὲν γάρ τινεϲ εὔκρατοι, καθάπερ καὶ δύϲκρατοί 
-Z/15/116/2	τινεϲ ἕτεραι, καὶ τῶν μὲν εὐκράτων ἡ εὐκραϲία φυλάττεται διὰ τῶν 
-Z/15/116/3	ὁμοίων, τῶν δὲ δυϲκράτων ἡ δυϲκραϲία διὰ τῶν ἐναντίων ἐπανορθοῦ-
-Z/15/116/4	ται. διώριϲται δὲ περὶ τούτων ἐν τῇ τῶν Ὑγιεινῶν πραγματείᾳ. 
-Z/15/116/5	  <καὶ τὰ ξυντείνοντα λύειν καὶ τὰ λελυμένα ξυντείνειν>. οὐ 
-Z/15/116/6	κατὰ τὸ πρέπον ἐποιήϲατο τὴν τῶν νοϲημάτων ἀντίθεϲιν· τῷ μὲν γὰρ 
-Z/15/116/7	<ξυντείνοντι> τὰ λύοντα, τῷ δὲ <λελυμένῳ> τὰ ϲυντεταμένα κατὰ ἀντί-
-Z/15/116/8	θεϲιν οἰκείωϲ ὀνομάζεται. λέγεται δὲ τὰ μὲν <ξυντείνοντα> καὶ λύοντα  
-Z/15/116/9	κυρίωϲ ἐπὶ τῶν αἰτίων, οὐκ ἐπ' αὐτῶν τῶν βλαπτομένων ϲωμάτων, ἔμπαλιν 
-Z/15/116/10	δὲ τὰ ϲυντεταμένα καὶ <λελυμένα> κατὰ τῶν ἤδη βεβλαμμένων· ἔπειτα 
-Z/15/116/11	τὰ ϲυντεινόμενα καὶ λυόμενα ϲωμάτων ἐϲτίν, οὐ νοϲημάτων, ὀνόματα 
-Z/15/116/12	ϲυντεινομένων καὶ λυομένων, ὥϲπερ γε καὶ τὸ ϲκληρὸν καὶ τὸ μαλακὸν 
-Z/15/116/13	ἀραιόν τε καὶ πυκνόν, ὑπὲρ ὧν εἴρηται κάλλιον ἐν τῷ ἕκτῳ τῶν Ἐπι-
-Z/15/116/14	δημιῶν ἐν τῇδε τῇ λέξει· ’δέρματοϲ ϲκληροῦ μάλθαξιϲ, ϲυντεταμένου 
-Z/15/116/15	χάλαϲιϲ.‘ εἴρηται δὲ ἐν τούτῳ τῷ βιβλίῳ κατὰ τὸ ϲυνεχὲϲ καὶ περὶ τοῦ 
-Z/15/117/1	ϲτεγνῶϲαι, | ὅπερ ἔϲτιν ἐναντίον τῷ ἀραιῶϲαι ὡϲ τὸ πυκνῶϲαι· τοῦτο 
-Z/15/117/2	δ' αὖ πάλιν τῷ πυκνουμένῳ τὴν αὐτὴν ἔχει δύναμιν, ὥϲπερ γε καὶ 
-Z/15/117/3	τὸ πεπυκνωμένον τῷ ἐϲτεγνωμένῳ. 
-Z/15/117/3	 
-Z/15/117/4	  <Αἱ δὲ νόϲοι γίνονται αἱ μὲν ἀπὸ 
-Z/15/117/5	διαιτημάτων, αἱ δ' ἀπὸ τοῦ πνεύματοϲ, ὃ εἰϲαγόμενοι ζῶμεν.> 
-Z/15/117/5	 
-Z/15/117/6	  <Διαιτήματα> καλοῦϲιν ἐνίοτε μὲν αὐτὰ μόνα τὰ ϲιτία καὶ τὰ 
-Z/15/117/7	ποτά, πολλάκιϲ δὲ περιλαμβάνουϲιν ἐν τῇ προϲηγορίᾳ καὶ τὰ ἐπιτη-
-Z/15/117/8	δεύματα, καὶ νῦν οὕτωϲ εἰρῆϲθαι νομιϲτέον· οὐ γὰρ ἀπὸ μόνων ὧν 
-Z/15/117/9	ἐϲθίομέν τε καὶ πίνομεν, ἀλλὰ καὶ ἀπὸ λουτρῶν καὶ γυμναϲίων ἀργίαϲ 
-Z/15/117/10	τε καὶ ἀργυπνίαϲ καὶ λύπηϲ καὶ θυμοῦ καὶ ψύξεωϲ καὶ ἐγκαύϲεωϲ αἱ 
[0057]  [085]  []  []

-Z/15/117/11	νόϲοι γίνονται, πολλάκιϲ δ' <ἀπὸ τοῦ πνεύματοϲ> μόνου κατὰ τὴν 
-Z/15/117/12	εἰϲπνοὴν ἡ βλάβη γίνεται, καθάπερ ἐν τοῖϲ Χαρωνείοιϲ ὀνομαζομένοιϲ 
-Z/15/117/13	χωρίοιϲ. | 
-Z/15/117/13	 
-Z/15/118/1	  <Τὴν δὲ διάγνωϲιν ἑκατέρων ὧδε 
-Z/15/118/2	χρὴ ποιεῖϲθαι· ὅταν μὲν ὑπὸ ἑνὸϲ νοϲήματοϲ πολλοὶ ἄνθρω-
-Z/15/118/3	ποι ἁλίϲκωνται κατὰ τὸν αὐτὸν χρόνον, τὴν αἰτίαν χρὴ ἀνατι-
-Z/15/118/4	θέναι τουτέῳ, ὅ τι ἂν κοινότατόν ἐϲτι καὶ μάλιϲτα αὐτῷ πάν-
-Z/15/118/5	τεϲ χρεόμεθα· ἔϲτι δὲ τοῦτο ὃ ἀναπνέομεν· φανερὸν γὰρ δή, 
-Z/15/118/6	ὅτι τά γε διαιτήματα ἑκάϲτου ἡμέων οὐκ αἴτιά ἐϲτιν, ὅτε 
-Z/15/118/7	ἅπτεται πάντων ἡ νοῦϲοϲ ἑξῆϲ καὶ τῶν νεωτέρων καὶ τῶν 
-Z/15/118/8	πρεϲβυτέρων καὶ γυναικῶν καὶ ἀνδρῶν, ὁμοίωϲ δὲ καὶ τῶν  
-Z/15/118/9	θωρηϲϲομένων καὶ τῶν ὑδροποτεόντων καὶ τῶν μᾶζαν ἐϲθιόν-
-Z/15/118/10	των καὶ τῶν ἄρτον ϲιτεομένων καὶ τῶν πολλὰ ταλαιπωρεόν-
-Z/15/118/11	των καὶ τῶν ὀλίγα. οὐκ ἂν οὖν τά γε διαιτήματα αἴτια εἴη, 
-Z/15/118/12	ὁκόταν διαιτώμενοι οἱ ἄνθρωποι πάνταϲ τρόπουϲ ἁλίϲκωνται 
-Z/15/118/13	ὑπὸ τῆϲ αὐτῆϲ νόϲου. ὁκόταν δ' αἱ νοῦϲοι γίνωνται παντο-
-Z/15/118/14	δαπαὶ κατὰ τὸν αὐτὸν χρόνον, δῆλον ὅτι τὰ διαιτήματά ἐϲτιν 
-Z/15/118/15	αἴτια ἕκαϲτα ἑκάϲτοιϲιν.> 
-Z/15/118/15	 
-Z/15/118/16	  Ὅτι μὲν τὸ <κοινὸν> πολλοῖϲ νόϲημα κοινὴν ἔχει τὴν αἰτίαν, 
-Z/15/119/1	ὀρθῶϲ εἶπεν, ὥϲπερ γε καὶ τὰ ἄλλα πάντα τὰ | κατὰ τὴν ῥῆϲιν, οὐ 
-Z/15/119/2	μὴν ὀρθῶϲ εἰϲ μόνον τὸν ἀέρα τὴν τῶν κοινῶν νοϲημάτων ἀναφέρει 
-Z/15/119/3	γένεϲιν, εἴπερ ”οἱ ἐν Αἴνῳ“ ἐν λιμῷ ”ὀϲπριοφαγέοντεϲ ϲκελέων ἀκρα-
-Z/15/119/4	τέεϲ ἐγένοντο, ἀτὰρ καὶ οἱ ὀροβοφαγέοντεϲ γονυαλγέεϲ“. ἴϲμεν δ' ὅτι 
-Z/15/119/5	καὶ πυροὺϲ ἡμιϲαπεῖϲ διὰ λιμὸν ἀναγκαϲθέντεϲ ἐϲθίειν τινὲϲ κοινὸν ἀπὸ 
-Z/15/119/6	τῆϲ κοινῆϲ αἰτίαϲ ἐνόϲηϲαν νόϲημα καί που ϲτρατόπεδον ὅλον ὕδατι 
-Z/15/119/7	μοχθηρῷ χρηϲάμενον ὁμοίαν ἐν ἅπαϲι τοῖϲ ϲτρατιώταιϲ τὴν βλάβην 
-Z/15/119/8	ἔϲχε. τὰ δ' ἄλλα τῆϲ ῥήϲεωϲ δῆλα. 
-Z/15/119/8	 
-Z/15/119/9	  <Καὶ τὴν θεραπείην χρὴ ποιεῖϲθαι 
-Z/15/119/10	ἐναντιούμενον τῇ προφάϲει τῆϲ νόϲου, ὥϲπερ μοι πέφραϲται 
-Z/15/119/11	καὶ ἑτέρωθι, καὶ ἐκ τῶν διαιτημάτων μεταβάλλειν. δῆλον γὰρ 
-Z/15/120/1	δὴ ὅτι, οἷϲί γε εἴωθε χρῆϲθαι ὁ ἄνθρωποϲ διαιτή|μαϲιν, οὐκ 
-Z/15/120/2	ἐπιτήδειά ἐϲτιν ἢ πάντα ἢ τὰ πλείω ἢ ἕν γέ τι αὐτέων· ἃ χρὴ 
-Z/15/120/3	καταμανθάνονταϲ μεταβάλλειν καὶ ϲκεψάμενον τοῦ ἀνθρώπου 
-Z/15/120/4	τήν τε ἡλικίην καὶ τὸ εἶδοϲ καὶ τὴν ὥρην τοῦ ἔτεοϲ καὶ τῆϲ 
-Z/15/120/5	νόϲου τὸν τρόπον τὴν θεραπείαν ποιεῖϲθαι ποτὲ μὲν ἀφαι-
-Z/15/120/6	ρέοντα, ποτὲ δὲ προϲτιθέντα, ὥϲπερ μοι καὶ πάλαι εἴρηται, 
-Z/15/120/7	πρὸϲ ἕκαϲτα τῶν ἡλικιῶν καὶ τῶν ὡρέων καὶ τῶν εἰδέων καὶ 
-Z/15/120/8	τῶν νούϲων ἔν τε τῇ φαρμακείῃ προτρέπεϲθαι καὶ ἐν τῇϲι 
-Z/15/120/9	διαίτῃϲιν. ὁκόταν δὲ νοϲήματοϲ ἑνὸϲ ἐπιδημίη καταϲτῇ, δῆλον  
-Z/15/120/10	ὅτι οὐ τὰ διαιτήματα αἴτιά ἐϲτιν, ἀλλ' ὃ ἀναπνέομεν, τοῦτ' 
-Z/15/120/11	αἴτιόν ἐϲτι καὶ τοῦτο δῆλον ὅτι νοϲερὴν τὴν ἀπόκριϲιν ἔχον 
-Z/15/120/12	ἂν εἴη. τοῦτον οὖν χρὴ τὸν χρόνον τὰϲ παραινέϲιαϲ ποιεῖ-
-Z/15/120/13	ϲθαι τοῖϲιν ἀνθρώποιϲι τοιάϲδε· τὰ μὲν διαιτήματα μὴ μετα-
-Z/15/120/14	βάλλειν, ὅτε γε οὐκ αἴτιά ἐϲτι τῆϲ νόϲου, τὸ δὲ ϲῶμα ὁρῆν, 
-Z/15/120/15	ὅπωϲ ἔϲται ἀογκότατον καὶ ἀϲθενέϲτατον, τῶν τε ϲιτίων ἀφαι-
-Z/15/120/16	ρέοντα καὶ τῶν ποτῶν, οἷϲ εἰώθαϲι χρῆϲθαι, κατ' ὀλίγον· ἢν 
-Z/15/121/1	γὰρ μεταβάλλῃ ταχέωϲ τὴν δίαιταν, | κίνδυνοϲ καὶ ἀπὸ τῆϲ 
-Z/15/121/2	μεταβολῆϲ νεώτερόν τι γενέϲθαι ἐν τῷ ϲώματι· ἀλλὰ χρὴ τοῖϲ 
-Z/15/121/3	μὲν διαιτήμαϲιν οὕτω χρῆϲθαι, ὅτε γε φαίνεται, οὐδὲν ἀδικέ-
-Z/15/121/4	οντα τὸν ἄνθρωπον, τοῦ δὲ πνεύματοϲ, ὅκωϲ ἡ ῥύϲιϲ ὡϲ ἐλα-
-Z/15/121/5	χίϲτη εἰϲ τὸ ϲῶμα εἰϲίῃ καὶ ὡϲ ξενοτάτη, προμηθεῖϲθαι, τῶν 
-Z/15/121/6	δ' αὖ χωρίων τοὺϲ τόπουϲ μεταβάλλοντα εἰϲ δύναμιν, ἐν οἷϲ 
-Z/15/121/7	ἂν ἡ νόϲοϲ καθεϲτήκῃ, καὶ τὰ ϲώματα λεπτύνοντα· οὕτω γὰρ 
-Z/15/121/8	ἂν ἥκιϲτα πολλοῦ τε καὶ πυκνοῦ πνεύματοϲ χρῄζοιεν οἱ ἄν-
-Z/15/121/9	θρωποι.> 
-Z/15/121/9	 
-Z/15/121/10	  Ἐλλιπῆ τὴν ἴαϲιν ἔγραψε τῶν κοινῶν νοϲημάτων, ὅταν ὑπὸ τοῦ 
-Z/15/121/11	περιέχοντοϲ γίνηται. πολλάκιϲ μὲν γὰρ ἀναθυμιάϲειϲ τινὲϲ ἐξ ἑλῶν ἢ 
-Z/15/121/12	λιμνῶν ἢ τελμάτων ἢ γῆϲ τοιαύτηϲ αἰτίαι γίνονται τῶν τοιούτων νοϲη-
-Z/15/121/13	μάτων, ἔϲτι δ' ὅτε μόνη τῶν ὡρῶν ἡ κρᾶϲιϲ. ἐπὶ μὲν οὖν τῶν ἀναθυ-
-Z/15/121/14	μιάϲεων ἰδιότητι μᾶλλον ὅληϲ τῆϲ οὐϲίαϲ, οὐχ ἁπλῇ ποιότητι λυμαι-
-Z/15/121/15	νομένων τοῖϲ ϲώμαϲιν ὀρθῶϲ ἔγραψε τὴν θεραπείαν εἰϲ διττοὺϲ ἀνάγων 
-Z/15/122/1	ϲκοπούϲ, ἀμοιβήν τε τοῦ χωρίου | καὶ χρείαν ὀλίγηϲ τῆϲ εἰϲπνοῆϲ· ἐπὶ 
-Z/15/122/2	δὲ τῶν ὑπὸ ποιότητοϲ βλαπτομένων οὐ μόνον ἡ θεραπεία τῶν γεγονό-
-Z/15/122/3	των ἤδη νοϲημάτων, ἀλλὰ καὶ ἡ προφυλακὴ τοῦ μηδ' ὅλωϲ ϲυϲτῆναι 
-Z/15/122/4	διὰ τῶν ἐναντίων ἔϲται ποιοτήτων, εἰ μὲν ὑπὸ θερμότητοϲ ἀμέτρου 
-Z/15/122/5	βλάπτοιτό γε τὸ ϲῶμα, διὰ τῶν ψυχόντων, εἰ δὲ ὑπὸ ψύξεωϲ, διὰ τῶν 
-Z/15/122/6	θερμαινόντων ἐπί τε τῶν ἄλλων ποιοτήτων ἁπλῶν τε καὶ ϲυνθέτων 
-Z/15/122/7	ἀνάλογον. περὶ δὲ τῆϲ ἀπό τε τῶν ἡλικιῶν καὶ τῶν ὡρῶν καὶ τοῦ 
-Z/15/122/8	ϲώματοϲ κράϲεων ἐνδείξεωϲ εἴρηταί μοι πρόϲθεν. 
-Z/15/122/9	  τὸ δὲ <τῇ φαρμακείῃ προτρέπεϲθαι> δοκεῖ μοι λελέχθαι νῦν 
-Z/15/122/10	ἀντὶ τοῦ ’προϲφέρεϲθαι‘ τοῖϲ νοϲήμαϲιν ἐξ ὑπεναντίου· λέγεται δὲ καὶ 
-Z/15/122/11	νῦν ἔτι κατὰ τὴν Ἀϲίαν ὅδε τιϲ ἄνθρωποϲ προτρέπεϲθαι τῷδε χρηϲτῶϲ 
-Z/15/122/12	ἢ φιλικῶϲ ἢ ἀπίϲτωϲ ἢ ἀπηνῶϲ.  
-Z/15/122/13	  <Ὁκόϲα δὲ τῶν νοϲημάτων γίνεται 
-Z/15/123/1	ἀπὸ τοῦ ϲώματοϲ τῶν | μελέων τοῦ ἰϲχυροτάτου, ταῦτα δει-
-Z/15/123/2	νότατά ἐϲτι· καὶ γὰρ ἢν αὐτοῦ μείνῃ, ἔνθα ἂν ἄρξηται, ἀνάγκη 
-Z/15/123/3	τοῦ ἰϲχυροτάτου τῶν μελῶν πονεομένου πᾶν τὸ ϲῶμα ὀχλεῖ-
-Z/15/123/4	ϲθαι, καὶ ἢν ἐπὶ τῶν ἀϲθενεϲτέρων τι ἀφίκηται ἀπὸ τοῦ ἰϲχυ-
-Z/15/123/5	ροτέρου, χαλεπαὶ αἱ ἀπολύϲιεϲ γίνονται. ὁκόϲα δ' ἂν ἀπὸ τῶν 
-Z/15/123/6	ἀϲθενεϲτέρων ἐπὶ τὰ ἰϲχυρότερα ἔλθῃ, εὐλυτότερά ἐϲτιν· ὑπὸ 
-Z/15/123/7	γὰρ τῆϲ ἰϲχύοϲ ἀποκλείζεται ῥηϊδίωϲ τὰ ἐπιρρέοντα.> 
-Z/15/123/7	 
-Z/15/123/8	  <Ἰϲχυρότατον>, εἴτε μόριον εἴτε ϲῶμα λέγειν ἐθέλοι τιϲ, κυρίωϲ 
-Z/15/123/9	μὲν ἐρεῖ τὸ πρὸϲ τὰϲ δραϲτικὰϲ ἐνεργείαϲ κάλλιϲτα κατεϲκευαϲμένον, 
-Z/15/123/10	ὥϲ που καὶ τὸν Ἡρακλέα λέγομεν ἰϲχυρότατον γεγονέναι, καθ' ἕτερον 
-Z/15/123/11	δὲ τρόπον ὡϲ πρὸϲ τήνδε μέν τινα τὴν ἐνέργειαν ἰϲχυρὸν τουτὶ τὸ 
-Z/15/123/12	ϲῶμα καὶ τὸ μόριον, ὡϲ πρὸϲ ἑτέραν δὲ ἄλλο· καὶ κατὰ μὲν πάντα 
-Z/15/123/13	ἰϲχὺϲ ἐν ἑκάϲτῃ τῶν ἐνεργειῶν ἐϲτι, τῷ δεῖνι δὲ ἄλλο κατ' ἄλλην 
-Z/15/123/14	αὐτῶν ἰϲχυρότατον γίνεται. μία μὲν οὖν ἐϲτιν ἡ ἐνέργεια τῶν καθ' ὁρμὴν 
-Z/15/124/1	τοῦ ζῴου κινήϲεων ὡϲ ἤτοι | τρέχοντοϲ ἢ ϲυμπλεκομένου ζῴοιϲ τιϲὶν 
-Z/15/124/2	ἢ διαϲπῶντόϲ τι τῶν ϲωμάτων τῶν ἐμψύχων ἢ τῶν ἀψύχων ἢ ἀπο-
-Z/15/124/3	ϲπῶντοϲ ὡϲαύτωϲ ὁτιοῦν, μία δ' ἄλλη δύναμιϲ καὶ κατ' αὐτὴν ἐνέργεια 
-Z/15/124/4	ζωτική, καθ' ἣν αἱ ἀρτηρίαι καὶ ἡ καρδία ϲφύζουϲιν· ἐπὶ δὲ ταῖϲ κατὰ 
-Z/15/124/5	γένοϲ ἀλλήλων διαφερούϲαιϲ ἄλλαι τινέϲ εἰϲιν ἀνομογενεῖϲ οὐκ ἐν τοῖϲ 
-Z/15/124/6	ζῴοιϲ μόνον, ἀλλὰ κἀν τοῖϲ φυτοῖϲ, διὸ καὶ φυϲικὰϲ ὀνομάζομεν αὐτάϲ, 
-Z/15/124/7	ἑλκτικὴ καὶ ἀλλοιωτικὴ καὶ καθεκτικὴ καὶ ἀποκριτική. δύναται τοιγαροῦν 
-Z/15/124/8	ἐνίοτε κατ' ἄλλο καὶ ἄλλο ϲῶμα ἡ γαϲτήρ, εἰ τύχοι, δύναμιν ἰϲχυρο-
-Z/15/124/9	τάτην ἔχειν ὡϲ πρὸϲ τήνδε τὴν ἐνέργειαν, οἷον ἤτοι τὴν καθεκτικὴν 
-Z/15/124/10	ἢ τὴν ἀλλοιωτικήν, ποτὲ δὲ ἧπαρ ἢ ϲπλὴν ἤ τι τῶν ἄλλων, ἔμπαλιν 
-Z/15/124/11	δὲ κατὰ τὸ αὐτὸ ζῷον ἡ μὲν γαϲτὴρ ἀϲθενεϲτάτην ἔχειν ἤτοι τὴν ἑλκτι-
-Z/15/124/12	κὴν ἢ τὴν ἀποκριτικὴν δύναμιν, ἰϲχυροτάτην δὲ τὸ ἧπαρ. παρῆκε δὲ 
-Z/15/124/13	νῦν ὁ γράψαϲ τὴν προκειμένην ῥῆϲιν ἰϲχυρὸν ἐν ἡμῖν δοκεῖν εἶναι 
-Z/15/124/14	μόριον, ᾧ πρὸϲ τῷ μὴ ῥᾳδίωϲ πάϲχειν ὑπὸ τῶν τὰϲ νόϲουϲ ἐργαζο- 
-Z/15/125/1	μένων αἰτίων ἔτι νὴ Δία καὶ | τοῦτο πρόϲεϲτι τὸ διὰ τῆϲ ἀποκριτικῆϲ 
-Z/15/125/2	δυνάμεωϲ, ὅταν ἐν αὐτῷ τιϲ ἀθροιϲθῇ περιουϲία χυμῶν, εἰϲ ἕτερον 
-Z/15/125/3	αὐτὴν ἀποπέμπειν μόριον. εἶναι δὲ δηλονότι χρὴ τοῦ δεξομένου τὸ 
-Z/15/125/4	πέμπον ἰϲχυρότερον. ἔϲται τοιγαροῦν καθ' ἕκαϲτον ϲῶμα τὸ μέν τι 
[0057]  [085]  []  []

-Z/15/125/5	πάντων ἀϲθενέϲτατον μόριον, τὸ δ' ἰϲχυρότατον, ὥϲπερ ἀμέλει καὶ 
-Z/15/125/6	πᾶϲιν ὡμολόγηται τοῖϲ ἰατροῖϲ καὶ τοῖϲ ἰδιώταιϲ· ἀϲθενεϲτάτουϲ μὲν 
-Z/15/125/7	γὰρ εἶναι λέγουϲι τοὺϲ πόδαϲ τοῖϲ ποδαγρικοῖϲ, ὥϲπερ γε ϲύμπαν τὸ 
-Z/15/125/8	τῶν ἄρθρων γένοϲ τοῖϲ ἀρθριτικοῖϲ, ἀϲθενεϲτάτην δὲ κεφαλὴν τοῖϲ 
-Z/15/125/9	κεφαλαλγικοῖϲ, οὕτω δὲ καὶ τὸν ϲπλῆνα τοῖϲ φύϲει ϲπληνώδεϲι καὶ τοὺϲ 
-Z/15/125/10	ὀφθαλμούϲ, ὅϲοι ῥᾳδίωϲ ὀφθαλμίαιϲ ἁλίϲκονται, καὶ καθ' ἕκαϲτον μόριον 
-Z/15/125/11	ὡϲαύτωϲ. ὄντων δὲ κατὰ γένοϲ διττῶν τῶν τὰϲ νόϲουϲ ἐργαζομένων 
-Z/15/125/12	αἰτίων, (τὰ μὲν γὰρ ἔξωθέν ἐϲτι, τὰ δὲ ἐξ αὐτῶν ἡμῶν ὁρμᾶται), πρὸϲ 
-Z/15/125/13	μὲν τὰϲ ἔξωθεν βλάβαϲ ἄλλα μόρια τῶν ἐν ἡμῖν ἐϲτιν ἐνίοτε ἀϲθενῆ, 
-Z/15/125/14	πρὸϲ δὲ τὰϲ ἔνδοθεν ἄλλα, διότι καὶ τῶν αἰτίων αὐτῶν αἱ δυνάμειϲ 
-Z/15/125/15	ἑτερογενεῖϲ εἰϲιν· ἐξ ἡμῶν γὰρ κατὰ πλῆθοϲ χυμῶν ἢ μοχθηρίαν αἱ 
-Z/15/126/1	νόϲοι γίνονται, τὰ | δ' ἔξωθεν αἴτια τὰ μὲν τῷ δυϲκραϲίαν τινὰ ἐργά-
-Z/15/126/2	ζεϲθαι, τὰ δὲ τῷ θλᾶν ἢ τέμνειν ἀδικεῖ τὰ τῶν ζῴων ϲώματα. τὸ γοῦν 
-Z/15/126/3	τῶν ἐξαρθρημάτων πάθοϲ ὑπ' ἀμφοτέρων ἔοικε γίνεϲθαι· καὶ γὰρ ἄν-
-Z/15/126/4	θρωποϲ εἷϲ μόνοϲ ἄνευ ϲυμπλοκῆϲ τῆϲ πρὸϲ ἕτερον ἔξαρθρον ἐποίηϲεν 
-Z/15/126/5	ἤτοι γόνυ βαδίζων ἢ γένυν χαϲμώμενοϲ ἤ τι τῶν ἄλλων ἄρθρων ἢ 
-Z/15/126/6	ὁπωϲοῦν ἐνεργῶν ἢ περιϲτρεφόμενοϲ, ἤδη δὲ καὶ κάταγμά τιϲ ἔπαθεν 
-Z/15/126/7	ἄνευ τῆϲ ἔξωθεν αἰτίαϲ ἐν περιϲτροφαῖϲ ἀθρόαιϲ ἢ τῷ πηδῆϲαι ϲφο-
-Z/15/126/8	δρότερον. ὥϲθ' ὅϲα γένη τῶν αἰτίων ἐϲτί, τοϲαῦτα καὶ τῆϲ τῶν παϲχόν-
-Z/15/126/9	των ῥᾳδίωϲ ἢ μὴ παϲχόντων μορίων ἀϲθενείαϲ τε καὶ ἰϲχύοϲ. αἱ μὲν 
-Z/15/126/10	οὖν ἐκ τῶν χυμῶν ὁρμώμεναι νόϲοι κατὰ τὴν ῥώμην τε καὶ ἀϲθένειαν 
-Z/15/126/11	ἅπαϲαι γίνονται τῶν ἀποκριτικῶν δυνάμεων· ϲυμπεφυκότων γὰρ ἀλλή-
-Z/15/126/12	λοιϲ τῶν τοῦ ζῴου μορίων ἐκ τῶν ἀπωθεῖϲθαι δυνατωτέρων εἰϲ ἕτερα 
-Z/15/126/13	μεταρρέουϲιν οἱ νοϲοποιοὶ χυμοὶ καὶ πάλιν ἐξ ἐκείνων εἰϲ ἕτερα, μέχριϲ 
-Z/15/126/14	ἂν ἔν τινι τῶν ἀϲθενεϲτέρων ϲτηριχθῶϲιν, ὃ μηκέτ' ἔχει μηδὲν ἀϲθε-
-Z/15/127/1	νέϲτερον ἑαυτοῦ μέροϲ, εἰϲ ὃ πέμψειεν τὸν λυποῦντα χυμόν. ἐὰν | μὲν 
-Z/15/127/2	οὖν ἐκροὰϲ ἔχῃ τοῦτο τὸ μόριον, ὡϲ ἔντερά τε καὶ γαϲτὴρ καὶ κύϲτιϲ 
-Z/15/127/3	καὶ μήτρα, δι' ἐκκρίϲεωϲ ἐκενώθη τὸ λυποῦν αἴτιον, ἐάν γε λεπτότερον 
-Z/15/127/4	ᾖ κατὰ τὴν ϲύϲταϲιν τῶν ἐκροῶν τοῦ μορίου, πολλάκιϲ δὲ καὶ ἀναρ- 
-Z/15/127/5	ραγέντων ἢ καὶ ἀναϲτομωθέντων 〈τῶν〉 ἀγγείων ἐπὶ πλέον ἡ κένωϲιϲ 
-Z/15/127/6	ἐγένετο, καθάπερ ἐν ταῖϲ χωρὶϲ τραυμάτων αἱμορραγίαιϲ· ἐὰν δὲ μὴ 
-Z/15/127/7	ἀναϲτομωθῇ τι μήτ' ἀναρραγῇ, παχὺϲ ἢ γλίϲχροϲ καταϲκήψαϲ χυμὸϲ 
-Z/15/127/8	ὄγκον ἐργάζεται παρὰ φύϲιν ἐν τῷ μορίῳ. τοιαύτη μὲν οὖν τίϲ ἐϲτιν 
-Z/15/127/9	ἰϲχὺϲ καὶ ἀϲθένεια τῶν μελῶν τοῦ ϲώματοϲ ἐν τοῖϲ πάθεϲιν, ὅϲα τὴν 
-Z/15/127/10	γένεϲιν ἐξ αὐτῶν ἡμῶν ἔχει. τὰ δὲ ὑπὸ τῶν ἔξωθεν αἰτίων πάϲχοντα 
-Z/15/127/11	κατὰ τὸ θερμαίνεϲθαι καὶ ψύχεϲθαι καὶ ξηραίνεϲθαι καὶ ὑγραίνεϲθαι 
-Z/15/127/12	τοὐπίπαν ἔοικε πάϲχειν· ϲπάνια γάρ ἐϲτι τὰ διὰ τοῦ θλᾶν ἢ τέμνειν 
-Z/15/127/13	ἤ τι τοιοῦτον ποιεῖν εἰϲ νόϲουϲ ἄγοντα τὰ τῶν ζῴων ϲώματα. γενή-
-Z/15/127/14	ϲεται τοίνυν ἐν ταῖϲ τοιαύταιϲ νόϲοιϲ ἄλλο πρὸϲ ἄλλην αὐτῶν ἀϲθενέϲ 
-Z/15/127/15	τε καὶ ἰϲχυρόν· ὅϲα μὲν γάρ ἐϲτι φύϲει ψυχρότερα μόρια, ταῦτα πεί-
-Z/15/128/1	ϲεται ῥᾳδίωϲ ὑπὸ τῶν ψυχόντων αἰτίων, ὅϲα δὲ θερμό|τερα, πρὸϲ τῶν 
-Z/15/128/2	θερμαινόντων, ἀνάλογον δὲ τούτοιϲ ἐπὶ τῶν καθ' ὑγρότητα καὶ ξηρό-
-Z/15/128/3	τητα δυϲκράτων. ἐνδέχεται δὲ αὐτῶν τούτων ἔνια μὲν ὑπὸ τῶν θερ-
-Z/15/128/4	μαινόντων ἢ ψυχόντων ἢ ξηραινόντων ἢ ὑγραινόντων αἰτίων ἑτοίμωϲ 
-Z/15/128/5	πάϲχειν, ἰϲχυροτέραν δ' ἕτερον μόριον ἔχον τὴν ἀποκριτικὴν δύναμιν 
-Z/15/128/6	εὐθέωϲ ἀποπέμπειν εἰϲ ἐκεῖνα τὸ ϲφέτερον κακόν. 
-Z/15/128/7	  ἐπεὶ τοίνυν οὐχ ἁπλῶϲ λέγεταί τε καὶ νοεῖται μόριον ἰϲχυρότερον 
-Z/15/128/8	ἢ ἀϲθενέϲτερον, ἀλλὰ κατὰ πλείοναϲ τρόπουϲ ἑτερογενεῖϲ, οὐχ οἷόν τέ 
-Z/15/128/9	ἐϲτι κρῖναι τὴν προκειμένην ῥῆϲιν οὐδ' ἀποφήναϲθαι πότερον ἀληθὴϲ 
-Z/15/128/10	ἢ ψευδήϲ. ἐκεῖνό γε μὴν ἔϲτι καὶ περὶ τῆϲδε καὶ περὶ τῶν ἄλλων 
-Z/15/128/11	ἁπαϲῶν εἰπεῖν, ὅϲαι περὶ τῶν πολλαχῶϲ λεγομένων τε καὶ νοουμένων 
-Z/15/128/12	ἀδιορίϲτωϲ ἀποφαίνονται, ϲυγκεχυμένην τε καὶ ἀδιάρθρωτον εἶναι τὴν 
-Z/15/128/13	ἀπόφαϲιν αὐτῶν, ὡϲ μηδένα τῶν ἀκουϲάντων αὐτῆϲ ὠφελεῖϲθαι. 
-Z/15/128/14	  καὶ μέντοι καὶ ἀντιλογίαν ἰϲχυρὰν ἔχει τὸ κατὰ τὴν προκειμένην 
-Z/15/128/15	ῥῆϲιν εἰρημένον, ἔνθα φηϲίν· <ὁκόϲα δ' ἂν ἀπὸ τῶν ἀϲθενεϲτέρων 
-Z/15/128/16	ἐπὶ τὰ ἰϲχυρότερα ἔλθῃ, εὐλυτότερά ἐϲτιν· ὑπὸ γὰρ τῆϲ ἰϲχύοϲ | 
-Z/15/129/1	ἀποκλείζεται ῥηϊδίωϲ τὰ ἐπιρρέοντα>· διὸ καὶ διαφόρωϲ ἔγραψαν 
-Z/15/129/2	οἱ ἐξηγηταὶ τὴν τοῦ <ἀποκλείζεται> ἐξήγηϲιν, ἔνιοι μὲν ’ἀποκλείζεται‘ 
-Z/15/129/3	γράψαντεϲ, ἔνιοι δὲ ’ἀποκλείεται‘, τινὲϲ δὲ ’ἀποπαγιώϲεται‘ τὴν τρί-
-Z/15/129/4	την ϲυλλαβὴν τοῦ ἀποπαγιώϲεται ῥήματοϲ διὰ τοῦ ω̅ προενεγκάμενοι, 
-Z/15/129/5	τινὲϲ δὲ διὰ τοῦ η̅ καὶ ϲ̅, καθάπερ <ὁ Διοϲκορίδηϲ> ἀπὸ τοῦ ’παγή- 
-Z/15/129/6	ϲεϲθαί‘ φηϲιν ἀντὶ τοῦ ’ἀποκρούεϲθαι‘ εἰρῆϲθαι τοῦτο τὸ ῥῆμα. ἀλλ' 
-Z/15/129/7	εἴπερ ἀπὸ τῶν ἀϲθενεϲτέρων μορίων ἐπί τι τῶν ἰϲχυροτέρων ἀφικνού-
-Z/15/129/8	μενοϲ ὁ λυπῶν χυμὸϲ ἀποκρουϲθείη, πάλιν ὑπ' αὐτοῦ πλέον 〈ἂν〉 οὐδὲν 
-Z/15/129/9	οὕτω γε τῷ κάμνοντι γένοιτο. βέλτιον οὖν γράφειν τὴν λέξιν ὧδί πωϲ· 
-Z/15/129/10	’ἀπὸ γὰρ τῆϲ ἰϲχύοϲ ἀναλώϲεται τὰ ἐπιρρέοντα,‘ τουτέϲτιν ἀναλωθή-
-Z/15/129/11	ϲεται πεττόμενά τε καὶ διαφορούμενα. τινὲϲ δὲ τὰ κυριώτατα μόριά 
-Z/15/129/12	φαϲιν εἰρῆϲθαι νῦν ἰϲχυρότατα ψευδῆ ποιοῦντεϲ τὸν λόγον· ἀπὸ γὰρ 
-Z/15/129/13	τῶν κυριωτέρων μορίων εἰϲ ἀκυρότερα μεθίϲταϲθαι τοὺϲ λυποῦνταϲ 
-Z/15/129/14	χυμούϲ, οὐκ ἀπὸ τῶν ἀκυροτέρων εἰϲ τὰ κυριώτερα βέλτιόν ἐϲτι. πολλά-
-Z/15/129/15	κιϲ δ' ἤδη τεθεάμεθα, τῶν ἐπὶ τὰ κῶλα φερομένων χυμῶν ἐν ἀρθρί-
-Z/15/130/1	τιϲί τε καὶ | ποδάγραιϲ ἀποκρουϲθέντων ἐκεῖθεν, εἶτ' ἐπί τι κύριον 
-Z/15/130/2	〈μόριον〉 ἐλθόντων, ἀποθανόντα τὸν ἄνθρωπον εἶναί τε μίαν ἐλπίδα 
-Z/15/130/3	ϲωτηρίαϲ, ἐὰν δυνηθῶμεν αὖθιϲ ἐπὶ τὸ κῶλον αὐτοὺϲ ἀντιϲπάϲαι. 
-Z/15/130/3	 
-Z/15/130/4	  <Αἱ παχύταται τῶν φλεβῶν ὧδε 
-Z/15/130/5	πεφύκαϲι· τέϲϲαρα ζεύγεά ἐϲτιν ἐν τῷ ϲώματι, καὶ ἓν μὲν δὴ 
-Z/15/130/6	αὐτέων ἀπὸ τῆϲ κεφαλῆϲ ὄπιϲθεν διὰ τοῦ αὐχένοϲ ἔξω παρὰ 
-Z/15/130/7	τὴν ῥάχιν ἔνθεν τε καὶ ἔνθεν εἰϲ τὰ ἰϲχία ἀφικνέεται καὶ εἰϲ 
-Z/15/130/8	τὰ ϲκέλεα, ἔπειτα διὰ τῶν κνημέων ἕωϲ τῶν ϲφυρῶν τὰ ἔξω 
-Z/15/130/9	καὶ εἰϲ τοὺϲ πόδαϲ διήκει· δεῖ οὖν τὰϲ φλεβοτομίαϲ τὰϲ ἀπὸ 
-Z/15/130/10	τῶν ἀλγημάτων τῶν ἐν τῷ νώτῳ καὶ τοῖϲ ἰϲχίοιϲ ἀπὸ τῶν 
-Z/15/130/11	ἰγνύων ποιέεϲθαι καὶ ἀπὸ τῶν ϲφυρῶν ἔξωθεν. αἱ δὲ ἕτεραι 
-Z/15/130/12	φλέβεϲ ἔχουϲαι τὴν ἀρχὴν ἀπὸ τῆϲ κεφαλῆϲ παρὰ τὰ οὔατα 
-Z/15/130/13	διὰ τοῦ αὐχένοϲ, αἱ ϲφαγίτιδεϲ καλεόμεναι, ἔϲωθεν ἀπὸ τῆϲ 
-Z/15/130/14	κοίληϲ παρὰ τὴν ῥάχιν ἑκατέρωθεν φέρουϲι παρὰ τὰϲ ψόαϲ 
-Z/15/131/1	καὶ ἐϲ τοὺϲ ὄρχιαϲ | καὶ ἐϲ τοὺϲ μηροὺϲ καὶ διὰ τῶν ἰγνύων 
-Z/15/131/2	ἐκ τοῦ ἔϲωθεν μέρεοϲ, ἔπειτα διὰ τῶν κνημέων ἐπὶ τὰ ϲφυρὰ 
-Z/15/131/3	τὰ ἔϲωθεν καὶ εἰϲ τοὺϲ πόδαϲ· δεῖ οὖν τὰϲ φλεβοτομίαϲ ποι-
-Z/15/131/4	έεϲθαι πρὸϲ τὰϲ ὀδύναϲ τὰϲ ἀπὸ τῶν ψοῶν καὶ τῶν ὄρχεων 
-Z/15/131/5	ἀπὸ τῶν ἰγνύων καὶ ἀπὸ τῶν ϲφυρῶν ἔϲωθεν. αἱ δὲ τρίται 
-Z/15/131/6	φλέβεϲ ἐκ τῶν κροτάφων διὰ τοῦ αὐχένοϲ ὑπὸ τὰϲ ὠμοπλά-
-Z/15/131/7	ταϲ, ἔπειτα ϲυμφέρονται ἐπὶ τὸν πνεύμονα καὶ ἀφικνέονται 
-Z/15/131/8	ἡ μὲν ἐκ τῶν δεξιῶν εἰϲ τὰ ἀριϲτερά, ἡ δὲ ἐκ τῶν ἀριϲτερῶν 
-Z/15/131/9	εἰϲ τὰ δεξιά, καὶ ἡ μὲν δεξιὴ ἀφικνέεται ἐκ τοῦ πνεύμονοϲ  
-Z/15/131/10	ὑπὸ τὸν μαζὸν καὶ ἐϲ τὸν ϲπλῆνα καὶ ἐϲ τὸν νεφρόν, ἡ δὲ 
-Z/15/131/11	ἀπὸ τῶν ἀριϲτερῶν εἰϲ τὰ δεξιὰ διὰ τοῦ πνεύμονοϲ ὑπὸ τὸν 
-Z/15/131/12	μαζὸν καὶ ἐϲ τὸ ἧπαρ καὶ ἐϲ τὸν νεφρόν, τελευτῶϲι δὲ ἐϲ τὸν 
-Z/15/131/13	ἀρχὸν αὗται ἀμφότεραι. αἱ δὲ τέταρται ἀπὸ τοῦ ἔμπροϲθεν 
-Z/15/131/14	τῆϲ κεφαλῆϲ καὶ τῶν ὀφθαλμῶν ὑπὸ τὸν αὐχένα καὶ ὑπὸ τὰϲ 
[0057]  [085]  []  []

-Z/15/131/15	κληῗδαϲ, ἔπειτα δὲ ἀπὸ τῶν βραχιόνων ἄνωθεν εἰϲ τὰϲ ϲυγ-
-Z/15/131/16	καμπάϲ, ἔπειτα διὰ τῶν πήχεων εἰϲ τοὺϲ καρποὺϲ καὶ τοὺϲ 
-Z/15/131/17	δακτύλουϲ, ἔπειτα δὲ ἀπὸ τῶν δακτύλων πάλιν διὰ τῶν χει-
-Z/15/131/18	ρῶν καὶ τῶν πήχεων ἄνω ἐϲ τὰϲ ϲυγκαμπὰϲ καὶ διὰ τῶν βρα-
-Z/15/132/1	χιόνων τοῦ κάτω|θεν μέρεοϲ εἰϲ τὰϲ μαϲχάλαϲ καὶ ἀπὸ τῶν 
-Z/15/132/2	πλευρῶν ἄνωθεν ἡ μὲν εἰϲ τὸν ϲπλῆνα ἀφικνέεται, ἡ δὲ εἰϲ 
-Z/15/132/3	τὸ ἧπαρ, ἔπειτα ὑπὲρ τῆϲ γαϲτρὸϲ ἐϲ τὸ αἰδοῖον τελευτῶϲιν 
-Z/15/132/4	ἀμφότεραι. καὶ αἱ μὲν παχεῖαι τῶν φλεβῶν ὧδε ἔχουϲιν· εἰϲὶ 
-Z/15/132/5	δὲ καὶ ἀπὸ τῆϲ κοιλίαϲ φλέβεϲ ἀνὰ τὸ ϲῶμα πάμπολλαί τε 
-Z/15/132/6	καὶ παντοῖαι, δι' ὧν τῷ ϲώματι τροφαὶ ἔρχονται.> 
-Z/15/132/6	 
-Z/15/132/7	  Τῶν κατὰ τὰϲ τέχναϲ ἀμφιϲβητουμένων ἔνια μὲν αἴϲθηϲιϲ, ἔνια 
-Z/15/132/8	δὲ ἀπόδειξιϲ κρίνει. τὰ μὲν οὖν αἰϲθήϲει κρινόμενα τῆϲ κρινούϲηϲ αἰϲθή-
-Z/15/132/9	ϲεωϲ ἐρρωμένηϲ δεῖται, τὰ δ' ἀποδείξει τοῦ λογιϲμοῦ γεγυμναϲμένου. 
-Z/15/132/10	περὶ μὲν οὖν τῆϲ τῶν ϲιτίων πέψεωϲ τῆϲ ἐν γαϲτρὶ καὶ τῆϲ μετὰ ταύ-
-Z/15/132/11	την τῶν χυμῶν γενέϲεωϲ ἀναδόϲεώϲ τε καὶ θρέψεωϲ ὅϲα τ' ἄλλα τοι-
-Z/15/132/12	αῦτα λογιϲμοῦ δεόμεθα τοῦ κρίνοντοϲ τὰϲ εἰρημέναϲ ὑπὸ τῶν παλαιῶν 
-Z/15/132/13	δόξαϲ· εἰ δὲ τέτταραϲ ἔχει κοιλίαϲ τὰ μηρυκάζοντα ζῷα, τὰ δ' ἀμφό-
-Z/15/132/14	δοντα μίαν, αἰϲθήϲεωϲ, οὐκ ἀποδείξεωϲ χρεία. ἔμπαλιν οὖν ἔχει τὸν 
-Z/15/133/1	ἔλεγχον | τῶν ψευδομένων τά τε αἰϲθήϲει κρινόμενα καὶ τὰ τῷ λογι-
-Z/15/133/2	ϲμῷ· τὰ μὲν γὰρ αἰϲθήϲει κρινόμενα τοῖϲ διαλεγομένοιϲ πρὸϲ ἀλλήλουϲ 
-Z/15/133/3	ἑτοιμοτάτην φέρει τὴν κρίϲιν ἐπὶ τὸ φαινόμενον ἐν ταῖϲ ἀνατομαῖϲ 
-Z/15/133/4	ἀφικνουμένοιϲ, τὰ δ' ἀποδείξει καὶ χωρὶϲ ἀνατομῆϲ κρίνεϲθαι δύναται 
-Z/15/133/5	γραφομένηϲ τῆϲ ἀποδείξεωϲ. ἐὰν οὖν τιϲ ἀναγκάζηται διὰ γραμμάτων 
-Z/15/133/6	ἀντιλέγειν τοῖϲ ἀναιϲχυντότατά τε καὶ ἀμαθέϲτατα τολμήϲαϲιν ἀποφή-
-Z/15/133/7	ναϲθαι περί τινοϲ ἀνατομικοῦ θεωρήματοϲ αἰϲθήϲει τὴν κρίϲιν ἔχοντοϲ, 
-Z/15/133/8	οἱ μὴ γινώϲκοντεϲ τὸ φαινόμενον ἐν ταῖϲ ἀνατομαῖϲ ἀδυνατοῦϲι δια-
-Z/15/133/9	κρίνειν ἀπὸ τῶν ἀληθευόντων τοὺϲ ψευδομένουϲ. ὥϲπερ γάρ, ἐάν τιϲ 
-Z/15/133/10	λέγῃ Κρήτην οὐκ εἶναι νῆϲον, ὑπὸ πάντων τῶν ἀκουόντων καταγινώ-
-Z/15/133/11	ϲκεται, διότι γινώϲκουϲιν αὐτὴν εἶναι νῆϲον, οὕτωϲ ἐάν τιϲ λέγῃ τέϲ- 
-Z/15/133/12	ϲαραϲ μὲν ἔχειν τὰϲ κοιλίαϲ τοὺϲ κύναϲ, μίαν δὲ τὰ μηρυκάζοντα, 
-Z/15/133/13	καταγελᾶται πρὸϲ τῶν ἑωρακότων ἐν μὲν τοῖϲ μηρυκάζουϲι τέτταραϲ, 
-Z/15/133/14	ἐν δὲ τοῖϲ κυϲὶ μίαν. ταὐτὸν δὴ τοῦτο καὶ περὶ τῆϲ τῶν φλεβῶν ἀνα-
-Z/15/134/1	τομῆϲ ἐϲτιν· | οὐ γὰρ ἀποδείξεωϲ ἡ κρίϲιϲ, ἀλλ' αἰϲθήϲεωϲ δεῖται. μέχρι 
-Z/15/134/2	δ' ἂν οἱ διαφωνοῦντεϲ ἐν τοῖϲ ἰδίοιϲ χαρτίοιϲ γράφωϲιν, ἅπερ ἂν ἐθέ-
-Z/15/134/3	λωϲιν, ἄδηλόϲ ἐϲτιν ἡ ἀλήθεια τοῖϲ ἀπείροιϲ ἀνατομῆϲ. 
-Z/15/134/4	  εἰϲ τοιαύτην οὖν ἀφιγμένοι διαφωνίαν ἡμεῖϲ ἐν τῷ παρόντι λόγῳ 
-Z/15/134/5	πρὸϲ τοὺϲ τολμήϲανταϲ εἰπεῖν ἀπὸ τῆϲ κεφαλῆϲ εἰϲ τὸ ϲῶμα τέϲϲαρα 
-Z/15/134/6	ζεύγη φλεβῶν κατιέναι τοῖϲ ἀγνοοῦϲι τὰ κατὰ τὰϲ ἀνατομὰϲ οὐδεμίαν 
-Z/15/134/7	δυνάμεθα διὰ τῆϲ γραφῆϲ ἰϲχυρὰν εἰπεῖν ἀπόδειξιν, ὅτι μηδὲ λογικῆϲ 
-Z/15/134/8	ὅλωϲ ἀποδείξεωϲ, ἀλλ' αἰϲθήϲεωϲ μόνηϲ ἐπιϲτημονικῆϲ ἡ κρίϲιϲ δεῖται, 
-Z/15/134/9	εἰ μή τιϲ ἄρα τὰ περὶ κρίϲεωϲ ἱϲτορίαϲ γεγραμμένα καὶ ἄλλοιϲ μέν 
-Z/15/134/10	τιϲιν ἰατροῖϲ τε καὶ φιλοϲόφοιϲ, οὐχ ἥκιϲτα δὲ τοῖϲ <ἐμπειρικοῖϲ> ἐθέλοι 
-Z/15/134/11	προχειριζόμενοϲ κατὰ ταῦτα ποιεῖϲθαι τὴν κρίϲιν. ἐγὼ μὲν γὰρ οὐ 
-Z/15/134/12	φεύγω τά τ' ἄλλα τοιαῦτα κριτήρια καὶ τὴν ϲυμφωνίαν τῶν ἱϲτορη-
-Z/15/134/13	ϲάντων καὶ μάλιϲτα, ἂν ἔμπειροι τῆϲ ἱϲτορουμένηϲ ὕληϲ ὦϲιν, ὥϲπερ 
-Z/15/134/14	<Εὔδημοϲ> μὲν καὶ <Ἡρόφιλοϲ> ἀνατομῆϲ, <Κρατεύαϲ> δὲ καὶ <Διοϲκορί-
-Z/15/135/1	δηϲ> τῶν μεταλλικῶν φαρμάκων. εἰ | δέ τιϲ ἐκφεύγει τὴν κρίϲιν ταύ-
-Z/15/135/2	την, οὐ μόνον ὀκτὼ φλέβαϲ ἀδυνατήϲει δεικνύειν ἀπὸ τῆϲ κεφαλῆϲ 
-Z/15/135/3	καταφερομέναϲ, ἀλλ' οὐδὲ τρεῖϲ ἢ δύο· μία γάρ ἐϲτι μόνη μεγίϲτη 
-Z/15/135/4	φλέψ, ἣν ’κοίλην‘ ὀνομάζουϲι, διὰ τῶν κυρτῶν τοῦ ἥπατοϲ ἐκτεταμένη 
-Z/15/135/5	κατὰ τὸ τοῦ ζῴου μῆκοϲ ὁριζουϲῶν δηλονότι τῶν φρενῶν τὸ κάτω καὶ 
-Z/15/135/6	τὸ ἄνω τοῦ ζῴου. φέρεται δ' ἡ κοίλη φλὲψ αὕτη διὰ τῶν φρενῶν 
-Z/15/135/7	ἄνω μὲν ἐπὶ τὴν καρδίαν, κάτω δ' ἐπὶ τὴν ῥάχιν κατὰ τὸ κυρτὸν τοῦ 
-Z/15/135/8	ἥπατοϲ διεξερχομένη, κἄπειθ' οὕτωϲ ἀπὸ μὲν τῆϲ ἄνω φερομένηϲ ἀπο-
-Z/15/135/9	φυόμεναι φαίνονται ϲαφῶϲ ὡϲ ἀπὸ ϲτελέχουϲ αἱ ἄνω τοῦ διαφράγμα-
-Z/15/135/10	τοϲ ἅπαϲαι φλέβεϲ, ἀπὸ δὲ τῆϲ ἐπὶ τὴν ῥάχιν καμπτομένηϲ αἱ κάτω. 
-Z/15/135/11	καὶ ταῦτα γέγραπται μὲν καὶ ὑφ' <Ἱπποκράτουϲ> ἐν τῷ δευτέρῳ τῶν 
-Z/15/135/12	Ἐπιδημιῶν ”ἡπατῖτιν“ ὀνομάζοντοϲ αὐτοῦ τὴν κοίλην φλέβα, γέγρα-
-Z/15/135/13	πται δὲ οὕτω καὶ πρὸϲ ἁπάντων τῶν ἀνατομικῶν. οὐδεὶϲ δ' ἄλλοϲ 
-Z/15/135/14	εἶπεν ἰατρὸϲ ὀκτὼ φλέβαϲ ἀπὸ 〈τῆϲ〉 κεφαλῆϲ ἐπὶ τὰ κάτω τοῦ ϲώ- 
-Z/15/136/1	ματοϲ ἥκειν οὔτε τῶν ἧττον οὔτε τῶν μᾶλλον ἀκριβῶϲ | ἀνατεμνόν-
-Z/15/136/2	των, οὐ <Διοκλῆϲ>, οὐ <Πραξαγόραϲ>, οὐκ <Ἐραϲίϲτρατοϲ>, οὐ <Πλει-
-Z/15/136/3	ϲτόνικοϲ, οὐ <Φιλότιμοϲ>, οὐ <Μνηϲίθεοϲ>, οὐ <Διεύχηϲ>, οὐ <Χρύ-
-Z/15/136/4	ϲιπποϲ>, οὐκ <Ἀριϲτογένηϲ> ἢ <Μήδειοϲ> ἢ <Εὐρυφῶν>, οὐκ ἄλλοϲ τιϲ 
-Z/15/136/5	ἰατρὸϲ τῶν ἀρχαίων. τί 〈δὲ〉 δεῖ λέγειν ἔτι περὶ τῶν μετ' αὐτοὺϲ ἐπὶ 
-Z/15/136/6	πλεῖϲτον αὐξηϲάντων τὴν ἀνατομικὴν θεωρίαν, ὡϲ <Ἡρόφιλόϲ> τε καὶ 
-Z/15/136/7	<Εὔδημοϲ>, οἷϲ εἰϲ τὴν μέθοδον οὐκέτι οὐδεὶϲ προϲεξεῦρεν οὐδὲν ἄχρι 
-Z/15/136/8	<Μαρίνου> τε καὶ <Νομιϲιανοῦ>, οὐδ' <Ἡρακλειανόϲ>, ᾧ ϲυνεγενόμην ἐπὶ 
-Z/15/136/9	τῆϲ Ἀλεξανδρείαϲ οὐκ ἐν παρέργῳ; μαθηταὶ δὲ τῶν ἀνδρῶν τῶνδε πολ-
-Z/15/136/10	λοί τε καὶ ἄλλοι, διαπρεπέϲτατοι δὲ Νομιϲιανοῦ μὲν ὁ διδάϲκαλοϲ ἡμῶν 
-Z/15/136/11	<Πέλοψ>, Μαρίνου δὲ <Κόιντοϲ>. ἀλλὰ Κόιντοϲ μὲν οὔτ' ἄλλο τι βιβλίον 
-Z/15/136/12	οὔτ' ἀνατομικὸν ἔγραψε, τῶν δ' ἄλλων ἁπάντων ἀνατομικὰϲ ἔχομεν 
-Z/15/136/13	οὐκ ὀλίγαϲ βίβλουϲ. ἀλλὰ καὶ τῶν Κοΐντου μαθητῶν ἔϲτιν ἀνατομικὰ 
-Z/15/136/14	ϲυγγράμματα, καθάπερ τὰ <Ϲατύρου> τε τοῦ ἡμετέρου διδαϲκάλου καὶ 
-Z/15/136/15	<Λύκου>. τούτων οὖν ἁπάντων καὶ πρὸϲ τούτοιϲ ἄλλων πολλῶν ἀνατο-
-Z/15/137/1	μὰϲ γεγραφότων | οὐδεὶϲ οἶδε τέϲϲαρα ζεύγη φλεβῶν ἀπὸ τῆϲ κεφαλῆϲ 
-Z/15/137/2	ὁρμᾶϲθαι. τοῦτο γὰρ ὅμοιόν ἐϲτι τῷ λέγειν ὀκτὼ κατὰ τὴν τῶν Ἀθη-
-Z/15/137/3	ναίων πόλιν ἀκροπόλειϲ εἶναι μιᾶϲ οὔϲηϲ μόνηϲ. κατὰ μέν γε τὴν Ῥω-
-Z/15/137/4	μαίων πόλιν ἐγχωρεῖ τινα φάναι τοὺϲ ᾠκιϲμένουϲ λόφουϲ ὑπάρχειν 
-Z/15/137/5	ὀκτώ, καθάπερ κἂν ἕξ τιϲ φήϲει· παρ' ἕνα γὰρ ἑκάτεροϲ ψεύϲεται· εἰ 
-Z/15/137/6	δέ τιϲ ἀντὶ τῶν ἑπτὰ ἕνα εἶναι φήϲει τὸν ᾠκιϲμένον λόφον ἢ ἔμπαλιν 
-Z/15/137/7	Ἀθήνηϲιν ἀντὶ μιᾶϲ ἀκροπόλεωϲ ὀκτώ, πολλῷ μᾶλλον ψεύϲεται τοῦ 
-Z/15/137/8	παρ' ἕνα τἀληθὲϲ εἰπόντοϲ. ἀναφερομένηϲ οὖν ἀπὸ τῶν κυρτῶν τοῦ 
-Z/15/137/9	ἥπατοϲ εἰϲ τὰ τοῦ ϲώματοϲ ἄνω μιᾶϲ φλεβόϲ, (ἤ, κἂν ἄνωθεν ἄρξηταί 
-Z/15/137/10	τιϲ ἀνατέμνειν, οὐκ ἀναφέρεϲθαι, ἀλλὰ καταφέρεϲθαι λεχθήϲεται, μία 
-Z/15/137/11	δ' ὡϲαύτωϲ φανεῖται), γελοιότατοϲ ἂν εἴη τιϲ ὀκτὼ λέγων ἄνωθεν 
-Z/15/137/12	κάτω φέρεϲθαι φλέβαϲ· εἴτε γὰρ ἄνωθεν κάτω βουληθείηϲ λέγειν εἴτ' 
-Z/15/137/13	ἐκ τῶν κάτω μερῶν ἄνω φέρεϲθαι τὴν ἡπατῖτιν ἢ κοίλην ὀνομαζομένην 
-Z/15/137/14	φλέβα, μία πάντωϲ ἐϲτὶν αὕτη διὰ τῶν κυρτῶν τοῦ ἥπατοϲ ἐκτεταμένη. 
-Z/15/138/1	εἰ μὲν οὖν ἑτέρου | τινὸϲ εὑρέθη βιβλίον ἀνατομὴν ἔχον τοιαύτην, οὐδ'  
-Z/15/138/2	ἂν ἐποιήϲατό τιϲ ὑπὲρ αὐτοῦ λόγον οὐδ' ἀναγνῶναι τὰ κατὰ μέροϲ 
-Z/15/138/3	ὑπέμεινεν, ἀλλὰ τοῦτο μόνον ἀκούϲαϲ, ὡϲ ἔϲτι τέϲϲαρα ζεύγη φλεβῶν 
-Z/15/138/4	ἐν τῷ ϲώματι, καταγνοὺϲ ὡϲ ἐμπλήκτου τῆϲ ἐπαγγελίαϲ ἀπεχώρηϲεν 
-Z/15/138/5	εὐθέωϲ· ἐπεὶ δ' εἰϲ <Ἱπποκράτειον> ϲύγγραμμα παρενέθηκέ τιϲ τὸν 
-Z/15/138/6	λόγον, ἀνάγκην ἡμῖν παρέϲχεν ἀπολλύναι τὸν χρόνον αὐτόν τε τοῦτον 
-Z/15/138/7	ὃν ἀναλίϲκομεν ἐλέγχοντεϲ αὐτὸν ἔτι τε πρὸ τούτου καθ' ὃν ἀναγινώ-
-Z/15/138/8	ϲκομεν τὰ κακῶϲ ἐγγεγραμμένα. 
[0057]  [085]  []  []

-Z/15/138/9	  ἀπὸ τῶν ὄπιϲθεν τῆϲ κεφαλῆϲ, φηϲί, ζεῦγόϲ τι φλεβῶν ὥρμηϲε 
-Z/15/138/10	φέρεϲθαι διὰ τοῦ αὐχένοϲ, εἶτ' ἐκ τῶν ἔξω μερῶν παρὰ τὴν ῥάχιν 
-Z/15/138/11	ἀφικόμενον ἐπὶ τὰ ἰϲχία τοὐντεῦθεν διὰ τῆϲ κνήμηϲ ἐπὶ τὰ τῶν ϲφυ-
-Z/15/138/12	ρῶν ἔξω παραγίνεται. δεύτερον δ' ἄλλο ζεῦγοϲ ἄρχεται μέν, φηϲίν, ἐκ 
-Z/15/138/13	τῶν περὶ τὰ ὦτα χωρίων, κατέρχεται δὲ διὰ τοῦ τραχήλου, τῶν ϲφαγι-
-Z/15/138/14	τίδων ὀνομαζομένων φλεβῶν, εἶθ', ὥϲπερ τὸ πρότερον ζεῦγοϲ ἐκ τῶν 
-Z/15/138/15	ἔξω μερῶν παρὰ τὴν ῥάχιν, οὕτωϲ ἐκ τῶν ἔνδον τοῦτο πρόϲ τε τοὺϲ 
-Z/15/138/16	ὄρχειϲ καὶ τοὺϲ μηροὺϲ ἥκει, κἄπειτα διὰ τῶν ἰγνύων ἐπὶ τὰ τῶν | 
-Z/15/139/1	ϲφυρῶν ἔνδον ἀφικνεῖται. τίϲ ἀνάϲχοιτο ταῦτα ἀκούων ἡμέρᾳ μιᾷ τεθεα-
-Z/15/139/2	μένοϲ ἀνατομὰϲ ζῴων; πολλὰ μὲν γάρ ἐϲτι καὶ δύϲδεικτα θεωρήματα 
-Z/15/139/3	κατὰ τὰϲ ἀνατομάϲ, ὑπὲρ ὧν εἰκὸϲ ἀγνοεῖν τινα τῶν μὴ πάνυ τετριμ-
-Z/15/139/4	μένων ἐν τῷ πράγματι, καὶ διὰ τοῦτο διαφωνία γέγονεν ἐπ' αὐτῶν· 
-Z/15/139/5	τὸ δὲ τῆϲ μεγίϲτηϲ φλεβὸϲ οὕτωϲ ἐϲτὶ πρόδηλον, ὡϲ μήτε τινὰ λαθεῖν 
-Z/15/139/6	δύναϲθαι τῶν δυνηθέντων ἐξ ἀνατομῆϲ τι μαθεῖν, ὡμολόγηταί τε πᾶϲιν 
-Z/15/139/7	ἄχρι τοῦ καὶ τοὺϲ ποιητὰϲ αὐτοὺϲ γινώϲκειν· <Ὅμηροϲ> γοῦν φηϲιν· 
-Z/15/139/8	          ἀπὸ δὲ φλέβα πᾶϲαν ἔκερϲεν, 
-Z/15/139/9	    ἥ τ' ἀνὰ νῶτα θέουϲα διαμπερὲϲ αὐχέν' ἱκάνει. 
-Z/15/139/10	μίαν οὖν αὐτὴν οἶδεν, ὥϲπερ οὖν καὶ ἔϲτιν, οὐ τέτταραϲ, ἔξωθεν μὲν 
-Z/15/139/11	τῆϲ ῥάχεωϲ δύο, δύο δὲ κατὰ τὸν αὐτὸν τρόπον ἐκείναιϲ παρατετα-
-Z/15/139/12	μέναϲ ἑκατέρωθεν τῇ ῥάχει ἄλλαϲ· ἀλλὰ τὰϲ μὲν τέτταραϲ, ὡϲ ὁ δια-
-Z/15/139/13	πλάϲαϲ τὴν ἐνταῦθα γεγραμμένην ἀνατομὴν ἔγραψεν, οὐδὲν ἔχει ζῷον,  
-Z/15/140/1	ἀπὸ δὲ τῆϲ μιᾶϲ φλεβὸϲ τῆϲ μεγίϲτηϲ ἀποφύϲειϲ γίνονται καθ' | ὅλον 
-Z/15/140/2	τὸ μεταξὺ τῶν τοῦ νωτιαίου περάτων, ὡϲ <Ἱπποκράτηϲ> ἔγραψεν ἐν 
-Z/15/140/3	τῷ δευτέρῳ τῶν Ἐπιδημιῶν, ’τό τ' ἄνω πρὸϲ ταῖϲ κλειϲὶ πέραϲ αὐτῆϲ 
-Z/15/140/4	καὶ τὸ κάτω πρὸϲ τῷ ἱερῷ ὀϲτέῳ‘, καὶ τὸ μὲν εἰϲ τὰϲ ϲφαγίτιδαϲ φλέ-
-Z/15/140/5	βαϲ ϲχίζεται, τὸ δ' εἰϲ τὰϲ ἐπὶ τὰ ϲκέλη φερομέναϲ. πῶϲ οὖν ὁ τοῦτο 
-Z/15/140/6	τὸ δεύτερον ζεῦγοϲ γράψαϲ δύο διαμενούϲαϲ τὰϲ ϲφαγίτιδαϲ φλέβαϲ 
-Z/15/140/7	οἴεται παρὰ τὴν ῥάχιν ἐκ τῶν ἔνδον μερῶν ἐπὶ τὰ ϲκέλη φέρεϲθαι; 
-Z/15/140/8	πῶϲ δ' ἐπὶ τὰ τῶν ϲφυρῶν ἔνδον ἥκειν; μιᾶϲ γὰρ μόνηϲ φλεβὸϲ εἰϲ 
-Z/15/140/9	ἑκάτερον τῶν ϲκελῶν ἀφικνουμένηϲ, οὐκ ἄλληϲ μέν τινοϲ αἱ ἔνδον τῶν 
-Z/15/140/10	ϲφυρῶν, ἄλληϲ δ' αἱ ἔξωθεν, ἀλλὰ τῆϲ αὐτῆϲ εἰϲιν ἀποβλαϲτήματα. ἔτι 
-Z/15/140/11	δὲ τούτων ἐϲτὶ γελοιότερον τὸ τρίτον ζεῦγοϲ τῶν φλεβῶν, ἃϲ ἐκ τῶν 
-Z/15/140/12	κροτάφων ὁρμηθείϲαϲ φέρεϲθαί φηϲι διὰ τοῦ αὐχένοϲ ὑπὸ τὰϲ ὠμο-
-Z/15/140/13	πλάταϲ εἰϲ τὸν πνεύμονα, κἄπειτ' ἐντεῦθεν ὑπαλλαττούϲαϲ τὸ κατ' 
-Z/15/140/14	εὐθὺ τῆϲ φορᾶϲ ἐκτρέπεϲθαι πρὸϲ τὰ πλάγια, τὴν μὲν ἐκ τῶν δεξιῶν 
-Z/15/140/15	μερῶν ἐπὶ τὰ ἀριϲτερὰ μετερχομένην, εἶθ' ὑπὸ τὸν μαζὸν ἐπί τε τὸν 
-Z/15/140/16	ϲπλῆνα καὶ τὸν ἀριϲτερὸν ἀφικνουμένην νεφρόν, τὴν δ' ἐκ τῶν ἀριϲτε-
-Z/15/140/17	ρῶν μερῶν ἐπὶ 〈τὰ δεξιά, εἶθ' ὑπὸ τὸν μαζὸν ἐπί τε τὸ ἧπαρ καὶ〉 
-Z/15/141/1	τὸν δεξιὸν νεφρόν, ἀμφοτέραϲ δ' αὐτὰϲ εἰϲ τὸν | ἀρχὸν τελευτᾶν. ἀλλὰ 
-Z/15/141/2	καὶ ὁ ἀρχόϲ, ὦ βέλτιϲτε, φαίη ἄν τιϲ εἰκότωϲ πρὸϲ τὸν ταῦτα γρά-
-Z/15/141/3	ψαντα, παρὰ τῆϲ ἐπ' ὀϲφύι κοίληϲ ἀποφύϲειϲ λαμβάνει κατ' ἐκεῖνον 
-Z/15/141/4	τὸν τόπον, ἔνθα καὶ τὰϲ εἰϲ ἑκάτερον μέροϲ ἀποφυομέναϲ τῆϲ κοίληϲ 
-Z/15/141/5	ὥϲπερ τινὰϲ κλάδουϲ μεγάλουϲ ἐπὶ τὰ ϲκέλη φέρεϲθαι 〈ϲυμβαίνει〉. τῷ 
-Z/15/141/6	δὲ πνεύμονι τίϲ ἀγνοεῖ μὴ ὅτι τῶν ἰατρῶν, ἀλλὰ καὶ τῶν μαγείρων 
-Z/15/141/7	ἀπὸ καρδίαϲ χορηγούμενον αἷμα διὰ μιᾶϲ φλεβόϲ; ἧϲ καρδίαϲ οὐδαμόθι 
-Z/15/141/8	μέμνηται κατὰ τὸν λόγον ὁ τὸ τρίτον ζεῦγοϲ τοῦτο πλάϲαϲ· ἀλλ' ἣν 
-Z/15/141/9	ἔνιοι τῶν ἀνατομικῶν ἀνδρῶν ἀρχὴν εἶναί φαϲιν τῶν καθ' ὅλον τὸ 
-Z/15/141/10	ϲῶμα φλεβῶν, ταύτην ἡ προκειμένη ῥῆϲιϲ οὐδεμίαν οἶδεν ἔχουϲαν  
-Z/15/141/11	φλέβα. καὶ γὰρ οὖν καὶ τὸ τέταρτον ζεῦγοϲ ἄρχεϲθαι μὲν ἀπό τε τῶν 
-Z/15/141/12	πρόϲω τῆϲ κεφαλῆϲ καὶ τῶν ὀφθαλμῶν ἔφηϲεν, ὑπὸ δὲ τὸν αὐχένα 
-Z/15/141/13	καὶ τὰϲ κλεῖϲ ἐνεχθὲν αὐτὰϲ ἐπιβαίνειν τῷ βραχίονι καθ' ἑκατέραν δη-
-Z/15/141/14	λονότι χεῖρα μίαν, εἶτ' ἐκ τῶν ἄνω μερῶν ἐπὶ τοὺϲ δακτύλουϲ ἐνεχθεί-
-Z/15/141/15	ϲαϲ αὖθιϲ ἀναφέρεϲθαι διὰ τῆϲ ὅληϲ χειρὸϲ ἐπὶ τὴν μαϲχάλην ἐντεῦθέν 
-Z/15/141/16	τε διὰ τῶν πλευρῶν ἰέναι, τὴν μὲν ἑτέραν ἐπὶ τὸ ἧπαρ, τὴν δ' ἑτέραν 
-Z/15/142/1	ἐπὶ τὸν ϲπλῆνα, κἄπειτα φερομέναϲ ἀπὸ τῆϲ | γαϲτρὸϲ εἰϲ τὸ αἰδοῖον 
-Z/15/142/2	ἀμφοτέραϲ τελευτᾶν, ὥϲτε οὐδ' αὗται διδόαϲί τι τῇ καρδίᾳ μέροϲ. πῶϲ 
-Z/15/142/3	οὖν εἰϲ τέλοϲ ἐπελάθετο τηλικούτου ϲπλάγχνου τῆϲ καρδίαϲ ὁ ταῦτα 
-Z/15/142/4	διαπλάττων ὡϲ καινὸϲ ὄντωϲ Προμηθεύϲ; οὐ μὴν οὐδ' ἐγκεφάλου μνή-
-Z/15/142/5	μην ἐποιήϲατο· δῆλον γὰρ ὅτι καὶ οὗτοϲ ἀτιμότεροϲ ἦν τῶν ϲφυρῶν. 
-Z/15/142/6	ὑπὲρ ἅπαϲαν δὲ τυφλότητα τὸ κατὰ τοὺϲ νεφρούϲ ἐϲτιν, ἐφ' οὓϲ ἀπὸ 
-Z/15/142/7	τῆϲ κοίληϲ μέγιϲται φέρονται φλέβεϲ, ἃϲ παραλιπὼν ἀναπλάττει τινὰϲ 
-Z/15/142/8	ἀπὸ τοῦ πνεύμονοϲ ἐπ' αὐτοὺϲ φέρεϲθαι. δῆλοϲ οὖν ἐϲτιν ἐξ ἁπάντων 
-Z/15/142/9	οὐχ, ὥϲπερ ἔνιοι τῶν ἀνατεμνόντων παρεῖδόν τινα, καὶ αὐτὸϲ οὗτοϲ 
-Z/15/142/10	παρεωρακώϲ, ἀλλ' ὅλωϲ οὐδὲν ἑωρακώϲ· ὁ γὰρ τὰ μέγιϲτα μὴ βλέπων 
-Z/15/142/11	οὐ παραβλέπειν, ἀλλ' ὅλωϲ οὐ βλέπειν ἀληθῶϲ ἂν λέγοιτο. 
-Z/15/142/12	  ὅτι μὲν οὖν ἐνυπνίοιϲ μεθυόντων ἔοικεν ὁ περὶ τῶν ἀπὸ τῆϲ 
-Z/15/142/13	κεφαλῆϲ εἰϲ ὅλον τὸ ϲῶμα καταφερομένων φλεβῶν λόγοϲ, οὐδεὶϲ ἀγνοεῖ 
-Z/15/142/14	τῶν ὅλωϲ ἐπιχειρηϲάντων τι θεάϲαϲθαι κατὰ τὰϲ ἀνατομάϲ. ἄλλαϲ μὲν 
-Z/15/143/1	γάρ τιναϲ μικρὰϲ παρῶφθαι τοῖϲ ἀνατομικοῖϲ εἰκόϲ, οὐ μὴν | ἔγραψέ 
-Z/15/143/2	τιϲ ἄλλην ἄλλωϲ οὐδὲ παρέλιπε τὰ καὶ τοῖϲ τυφλοῖϲ, ὡϲ οἷόν τε, δυνά-
-Z/15/143/3	μενα γενέϲθαι γνώριμα τοὺϲ δακτύλουϲ τῆϲ χειρὸϲ ἐπιβάλλουϲι. μία 
-Z/15/143/4	γοῦν ἐϲτι φλέψ, δι' ἧϲ ἐξ ἥπατοϲ εἰϲ ὅλον τὸ ϲῶμα φέρεται τὸ αἷμα, 
-Z/15/143/5	καθάπερ ἀπὸ ϲτελέχουϲ κλάδων πολλῶν ἀποφυομένων ἀπ' αὐτῆϲ φλε-
-Z/15/143/6	βῶν ϲμικρῶν, αἳ διανέμουϲιν αὐτὸ τοῖϲ τοῦ ζῴου μορίοιϲ ἅπαϲιν. εἰ 
-Z/15/143/7	μὲν οὖν ποταμῷ παρεικάϲαιϲ τὸ κατὰ τὴν κοίλην αἷμα, τὸ δ' ἀπ' αὐ-
-Z/15/143/8	τῆϲ φερόμενον εἰϲ τὰ μόρια τοῦ ϲώματοϲ ὀχετῷ, οὐδ' οὕτω ψευϲθήϲῃ 
-Z/15/143/9	τῆϲ εἰκόνοϲ. ἀλλ' εἴτε ποταμῷ προϲεοικέναι φαίη τιϲ εἴτε πρέμνῳ τὴν 
-Z/15/143/10	μεγάλην φλέβα, τό γε μίαν αὐτὴν εἶναι πᾶϲι τοῖϲ ἰατροῖϲ ὡμολόγηται 
-Z/15/143/11	πλὴν τοῦ τολμηρότατα παρεγγράψαντοϲ τῷ βιβλίῳ τούτῳ τὰ τέϲϲαρα 
-Z/15/143/12	ζεύγη· πρὸϲ γὰρ αὖ τοῖϲ ἄλλοιϲ, ὥϲπερ τὴν καρδίαν ἀμνημόνευτον 
-Z/15/143/13	εἴαϲεν, οὕτω καὶ αὐτὴν τὴν κοίλην φλέβα, καίτοι τῶν γε ϲφαγιτίδων 
-Z/15/143/14	μνημονεύϲαϲ, εἰϲ ἃϲ αὕτη ϲχίζεται κατὰ τὸ τοῦ θώρακοϲ ἀνωτέρω. ὅϲον  
-Z/15/143/15	γάρ ἐϲτι μεταξὺ τούτου τε τοῦ χωρίου καὶ τοῦ τῆϲ ῥάχεωϲ πέρατοϲ, 
-Z/15/144/1	ἡ μεγάλη φλὲψ αὐτὸ κατείληφεν ἀποφύουϲα φλέ|βαϲ ἑκατέρωθεν. ϲχί-
-Z/15/144/2	ζεται δὲ διχῇ καθ' ἑκάτερον τῶν περάτων καὶ τῶν μορίων αὐτῆϲ· ἄνω 
-Z/15/144/3	μὲν γὰρ διὰ τοῦ τραχήλου φέρονται μέγιϲται φλέβεϲ, αἳ ϲφαγίτιδεϲ 
-Z/15/144/4	ὀνομάζονται, κάτω δὲ ἐφ' ἑκάτερον ϲκέλοϲ, ὡϲ εἴρηται, μία μέν, μεγίϲτη 
-Z/15/144/5	δὲ φλέψ. τῶν δὲ διὰ τοῦ τραχήλου φερομένων, αἳ καλοῦνται ϲφαγί-
-Z/15/144/6	τιδεϲ, ἐν τῷ δευτέρῳ ζεύγει μνημονεύϲαϲ ὁ νέοϲ οὗτοϲ Προμηθεὺϲ 
-Z/15/144/7	ἄγνοιάν τε καὶ τόλμαν ἐπεδείξατο μεγίϲτην οὐδαμόθι τῆϲ κοίληϲ φλε-
-Z/15/144/8	βὸϲ ϲχιζομένηϲ, ἐξ ἧϲ αὗται γεννῶνται, μνημονεύϲαϲ. ἐχρῆν γάρ, εἴπερ 
-Z/15/144/9	ἑωράκει τι ϲμικρὸν ἐν ταῖϲ ἀνατομαῖϲ, ἐϲ ταὐτὸν ἀλλήλαιϲ φάναι τὰϲ 
-Z/15/144/10	ϲφαγίτιδαϲ ἰούϲαϲ μίαν ἀποτελεῖν φλέβα τὴν ἡπατῖτιν ἢ κοίλην ἢ ὅπωϲ 
-Z/15/144/11	ἄν τιϲ ἑτέρωϲ ὀνομάζειν ἐθέλῃ· νυνὶ δ' ὡϲ δύο μενουϲῶν αὐτῶν ὁ 
-Z/15/144/12	λόγοϲ αὐτῷ γέγραπται φάϲκοντι διὰ τῶν ἔνδον μερῶν παρὰ τὴν ῥάχιν 
-Z/15/144/13	ἐπὶ τὰ τῶν ϲφυρῶν ἔϲω καταφέρεϲθαι. 
-Z/15/144/14	  τί ἂν οὖν ἔτι μνημονεύϲοι τιϲ τῶν μετὰ τὰ τέϲϲαρα ζεύγη γεγραμ-
[0057]  [085]  []  []

-Z/15/144/15	μένων φλεβῶν; ἃϲ ἀπὸ τῆϲ κοιλίαϲ ἀναφέρειν εἰϲ ὅλον τὸ ϲῶμα τὴν 
-Z/15/144/16	τροφὴν ἡγεῖται, ὥϲπερ τῶν εἰρημένων τεϲϲάρων ζευγῶν ἄλλου τινὸϲ 
-Z/15/145/1	ἕνεκεν | ὑπὸ τῆϲ φύϲεωϲ γεγονότων, ἀλλ' οὐχὶ μίαν ἁπαϲῶν φλεβῶν 
-Z/15/145/2	ἐχουϲῶν χρείαν κοινήν, ἀναφέρειν ἐξ ἥπατοϲ ἅπαϲι τοῖϲ τοῦ ζῴου 
-Z/15/145/3	μέρεϲιν αἷμα. τῶν δ' ἐκ τῆϲ κοιλίαϲ καὶ τῶν ἐντέρων ἀνακομιζουϲῶν 
-Z/15/145/4	εἰϲ ἧπαρ τὸν ἐκ τῶν ἐδεϲμάτων χυλὸν οὐδεμία προϲωτέρω τοῦ ἥπατοϲ 
-Z/15/145/5	ἀνέρχεται· ἀλλ' οὐδὲ κατὰ πολλοὺϲ τοῦ ἥπατοϲ τόπουϲ φαίνονται, 
-Z/15/145/6	καίτοι πάμπολλαι τὸν ἀριθμὸν οὖϲαι, καθὰ τῇ γαϲτρὶ καὶ τοῖϲ ἄλλοιϲ 
-Z/15/145/7	ἐντέροιϲ ὁμιλοῦϲιν, ἀλλ' εἰϲ ἕνα τόπον, ὃν ὀνομάζουϲι ’πύλαϲ‘ ἥπατοϲ, 
-Z/15/145/8	ἀφικνοῦνται πᾶϲαι, τοῦ θεμένου πρώτου ’πύλαϲ‘ ὄνομα τῷ χωρίῳ 
-Z/15/145/9	τούτῳ πόλει μὲν ἢ οἰκίᾳ τινὶ μεγάλῃ τὸ ἧπαρ παρεικάϲαντοϲ, ἀγροῖϲ 
-Z/15/145/10	δὲ τά τε ἔντερα καὶ τὴν κοιλίαν, ἐξ ὧν ὥϲπερ δι' ὁδῶν τινων πολλῶν, 
-Z/15/145/11	τῶν φλεβῶν, εἰϲ τὰϲ πύλαϲ τῆϲ πόλεωϲ ἢ τῆϲ οἰκίαϲ κομίζεται τὰ  
-Z/15/145/12	ϲιτία. ληρεῖ τοίνυν ὁ νέοϲ Προμηθεὺϲ ἐν ᾧ διαπλάττει ζῴῳ κατὰ τὸν 
-Z/15/145/13	ἑαυτοῦ λόγον. οὐ γὰρ δἂν τοῖϲ ἔργοιϲ γε διέπλαϲϲέ τιϲ ζῷον, ἐν ᾧ 
-Z/15/145/14	φλέβεϲ ἐκ τῆϲ κοιλίαϲ καὶ τῶν ἐντέρων εἰϲ ὅλον ἀναφέρουϲι τὸ ϲῶμα 
-Z/15/145/15	τὴν τροφήν· εἰϲ ἕνα γὰρ ἀφικνοῦνται τόπον ἅπαϲαι, τὰϲ πύλαϲ τοῦ 
-Z/15/146/1	ἥπατοϲ, ἐντεῦθέν | τε πάλιν αἱ κατὰ τὸ ϲπλάγχνον ὑποδεχόμεναι φλέ-
-Z/15/146/2	βεϲ τὴν ἀνενεχθεῖϲαν τροφὴν εἰϲ τὴν κοίλην φλέβα παράγουϲιν, ἐξ ἧϲ, 
-Z/15/146/3	ὡϲ ἔφην ὀλίγον ἔμπροϲθεν, εἰϲ ὅλον τὸ ϲῶμα διανέμεται τὸ αἷμα. 
-Z/15/146/3	 
-Z/15/146/4	  <Φέρουϲι δὲ καὶ ἀπὸ τῶν παχεῶν 
-Z/15/146/5	φλεβῶν εἰϲ τὴν κοιλίην καὶ εἰϲ τὸ ἄλλο ϲῶμα καὶ ἀπὸ τῶν 
-Z/15/146/6	ἐξωτάτω καὶ ἀπὸ τῶν εἴϲω, καὶ εἰϲ ἀλλήλαϲ διδόαϲιν αἵ τε 
-Z/15/146/7	εἴϲωθεν ἔξω καὶ αἱ ἔξωθεν εἴϲω.> 
-Z/15/146/7	 
-Z/15/146/8	  Ἤρκει μὲν τῷ νέῳ Προμηθεῖ τὰ τέϲϲαρα ζεύγη τῶν φλεβῶν, οὐ 
-Z/15/146/9	μὴν ἠρκέϲθη γε αὐτόϲ, ἀλλ' ὑπ' ἀπληϲτίαϲ ἠϲχημόνηϲε προϲθεὶϲ αὐτοῖϲ 
-Z/15/146/10	τὰϲ ἐκ τῆϲ κοιλίαϲ ἀναφερούϲαϲ τὴν τροφὴν εἰϲ τὸ ϲῶμα. νυνὶ δ' αὖθιϲ 
-Z/15/146/11	ἐπήνεγκε τῷ λόγῳ τὸν κολοφῶνα περὶ τῆϲ κοινωνίαϲ τῶν φλεβῶν 
-Z/15/146/12	εἰπὼν οὐδὲν ἀληθέϲ· οὐδεμία γὰρ τῶν ἀπὸ τῆϲ κοίληϲ ἀποπεφυκυιῶν 
-Z/15/147/1	φλεβῶν, ἃϲ <παχείαϲ> ὠνόμαϲεν, εἰϲ ἕτερα ζεύγη διανενεμη|μένη εἰϲ κοι-
-Z/15/147/2	λίαν ἢ ἔντερα φαίνεται καταπεφυκυῖα. καθάπερ δ' οὖν ἐπὶ τῆϲ νῦν 
-Z/15/147/3	εἰρημένηϲ ἀνατομῆϲ οὐδὲν ὅλωϲ οὐδ' ἄχρι ῥήματοϲ ἑνὸϲ ἀληθὲϲ εἶπεν 
-Z/15/147/4	ὁ πλάϲτηϲ αὐτῶν, οὕτωϲ ἐπὶ τῆϲ κατὰ τὸ δεύτερον τῶν Ἐπιδημιῶν 
-Z/15/147/5	οὐδὲν ὅλωϲ ὁ <Ἱπποκράτηϲ> ἐψεύϲατο. παραφρονοῦϲιν οὖν ὅϲοι οὐδ' 
-Z/15/147/6	ὄναρ ἀνατομῆϲ ἁψάμενοι τῶν <Ἱπποκράτουϲ> βιβλίων ἐξηγήϲειϲ ἐπι-
-Z/15/147/7	χειροῦϲι ποιεῖϲθαι, καὶ μάλιϲτ' αὐτῶν οἱ καλοῦντεϲ ἑαυτοὺϲ <Ἱπποκρα-
-Z/15/147/8	τείουϲ>, ἑνὸϲ ἀνδρὸϲ ἡγούμενοι καὶ τοῦτον εἶναι τὸν λῆρον ἅπαντα 
-Z/15/147/9	τῆϲ τῶν φλεβῶν ἀνατομῆϲ καὶ τὴν ἐν τῷ δευτέρῳ τῶν Ἐπιδημιῶν 
-Z/15/147/10	ἀκρίβειαν· εἰ μὲν γὰρ ἐπεξεύρηταί τι κατὰ τὸ ἕτερον αὐτῶν, ἐγχωρεῖ  
-Z/15/147/11	τὸν αὐτὸν ἄνδρα τοῦ χρόνου προϊόντοϲ ἑαυτοῦ βελτίονα γενόμενον 
-Z/15/147/12	ἐφ' οἷϲ ἔμπροϲθεν εἰρήκει καλῶϲ ἕτερα προϲθεῖναι· ἐπεὶ δὲ ὁ μὲν 
-Z/15/147/13	<Ἱπποκράτηϲ> αὐτὸϲ ἀκριβῶϲ φαίνεται γράψαϲ οὐ μόνον τὰ ϲαφῶϲ 
-Z/15/147/14	ὁρώμενα πᾶϲιν, ἀλλὰ καὶ τὰ δυϲθεώρητα, μὴ βλέπων δὲ ὁ τὴν ἐνθάδε 
-Z/15/147/15	ϲυνθεὶϲ ἀνατομὴν ἃ καὶ ψηλαφῶν ἄν τιϲ εὕροι, πῶϲ ἐγχωρεῖ φάναι 
-Z/15/148/1	τὸν αὐτὸν ἀμφότερα γεγραφέναι; | κατὰ τί δ' εὔλογον ὅλον ἀναπλη-
-Z/15/148/2	ρώϲαϲ τὸν περὶ τῶν ϲτοιχείων τοῦ ἀνθρώπου λόγον ἐφεξῆϲ αὐτῷ 
-Z/15/148/3	ϲυνῆψε τὸν περὶ τῶν φλεβῶν; ἢ γὰρ πᾶϲαν ἐχρῆν τὴν ἀνατομὴν γρά-
-Z/15/148/4	φειν ἢ μηδὲ τὴν περὶ τῶν φλεβῶν. ὑποτυπώϲεϲι μὲν γάρ, ἃϲ ἑαυτοῖϲ 
-Z/15/148/5	ἀναμνήϲεωϲ ἕνεκα γράφομεν, οἰκεῖον ἔϲτιν ὅτε τοιαύτη ποικιλία θεωρη-
-Z/15/148/6	μάτων γίνεται, ϲυγγράμματι δὲ οὐδαμῶϲ ἐϲτιν οἰκεῖον ἐπιπεπληρωμένῃ 
-Z/15/148/7	τῇ προτέρᾳ διδαϲκαλίᾳ μόριόν τι τῆϲ δευτέραϲ προϲγράψαι, κἄπειτα 
-Z/15/148/8	τοῦτο καταλιπόντα μικρὸν ὕϲτερον ἄλλο τι γράφειν, εἶτ' αὖθιϲ ἄλλο, 
-Z/15/148/9	καθάπερ ἐν τούτοιϲ τοῖϲ ὑποκειμένοιϲ ἐν τῷ Περὶ φύϲεωϲ ἀνθρώπου. 
-Z/15/148/9	 
-Z/15/148/10	  <Τὰϲ οὖν φλεβοτομίαϲ χρὴ ποιεῖ-
-Z/15/148/11	ϲθαι κατὰ τούτουϲ τοὺϲ λόγουϲ.> 
-Z/15/148/11	 
-Z/15/149/1	  Οὓϲ αὐτὸϲ προείρηκε δηλονότι τῷ μὲν πρώτῳ ζεύγει | τῶν φλε-
-Z/15/149/2	βῶν ἐν τῇ τελευτῇ προϲθεὶϲ κατὰ λέξιν ταυτί· ”δεῖ οὖν τὰϲ φλεβοτο-
-Z/15/149/3	μίαϲ τὰϲ ἀπὸ τῶν ἀλγημάτων τῶν ἐν τῷ νώτῳ καὶ ἐν τοῖϲ ἰϲχίοιϲιν 
-Z/15/149/4	ἀπὸ τῶν ἰγνύων ποιέεϲθαι καὶ ἀπὸ τῶν ϲφυρῶν ἔξωθεν“, τῷ δὲ δευ-
-Z/15/149/5	τέρῳ ζεύγει ταυτὶ προϲγράψαϲ· ”δεῖ οὖν τὰϲ φλεβοτομίαϲ ποιέεϲθαι 
-Z/15/149/6	πρὸϲ τὰϲ ὀδύναϲ τὰϲ ἀπὸ τῶν ψοῶν καὶ τῶν ὄρχεων ἀπὸ τῶν ἰγνύων 
-Z/15/149/7	καὶ ἀπὸ τῶν ϲφυρῶν ἔϲωθεν.“ ἐπὶ δὲ τοῦ τρίτου καὶ τετάρτου ζεύ-
-Z/15/149/8	γουϲ οὐδὲν προϲέθηκε περὶ φλεβοτομίαϲ, ὥϲτε καὶ κατ' αὐτὰ τὸν λόγον 
-Z/15/149/9	ἐλλιπῆ πεποίηκε πολλὰ μόρια τοῦ ϲώματοϲ παραλιπών, ἐφ' ὧν ἐχρῆν 
-Z/15/149/10	εἰρηκέναι τὰϲ τμηθηϲομέναϲ φλέβαϲ. ἀλλὰ ὥϲπερ τῆϲ ὅληϲ ἀνατομῆϲ 
-Z/15/149/11	βραχύ τι μόριον ἀποϲπάϲαϲ ἔγραψεν, οὕτωϲ καὶ τοὺϲ περὶ τὰϲ φλεβοτο-
-Z/15/149/12	μίαϲ λόγουϲ.  
-Z/15/149/13	  <Ἐπιτηδεύειν δὲ χρὴ τὰϲ τομὰϲ 
-Z/15/149/14	ὡϲ προϲωτάτω τέμνειν ἀπὸ τῶν χωρίων, ἔνθα ἂν αἱ ὀδύναι 
-Z/15/149/15	μεμαθήκωϲι γίνεϲθαι καὶ τὸ αἷμα ϲυλλέγεϲθαι. οὕτω γὰρ ἂν 
-Z/15/150/1	ἥκιϲτα ἥ τε μεταβολὴ | γίνοιτο μεγάλη ἐξαπίνηϲ καὶ τὸ ἔθοϲ 
-Z/15/150/2	μεταϲτήϲαιϲ ἄν, ὥϲτε μηκέτι εἰϲ τὸ αὐτὸ χωρίον ϲυλλέγεϲθαι.> 
-Z/15/150/2	 
-Z/15/150/3	  Ὅτι μὲν <τομὰϲ> εἴρηκε τῶν φλεβῶν, ἃϲ ἐν ϲυνθέτῳ προϲηγορίᾳ 
-Z/15/150/4	’φλεβοτομίαϲ‘ ὀνομάζομεν, ὀρθῶϲ ἤκουϲαν οἱ ἐξηγηταί· καὶ γὰρ ὁμο-
-Z/15/150/5	λογοῦϲι πάντεϲ τοῦτο· ὅτι δὲ οὐ διωρίϲατο, πότερον ὀδυνωμένων ἤδη 
-Z/15/150/6	τῶν μορίων ἀξιοῖ πόρρω τὴν ἀντίϲπαϲιν γίνεϲθαι τῶν ἐπιρρεόντων 
-Z/15/150/7	χυμῶν ἢ κατὰ τὸν τῆϲ ὑγείαϲ χρόνον, ἐν τούτῳ μέμψαιτ' ἄν τιϲ αὐτῷ. 
-Z/15/150/8	ἐμοὶ μὲν οὖν μᾶλλον δοκεῖ ἐπὶ τῶν ὑγιαινόντων εἰρῆϲθαι βουλομένου 
-Z/15/150/9	τοῦ γράψαντοϲ ταῦτα προϲεθίζειν εἰϲ ἄλλα μόρια φέρεϲθαι τοὺϲ πλεο-
-Z/15/150/10	νάζονταϲ χυμούϲ. 
-Z/15/150/10	 
-Z/15/150/11	  <Ὁκόϲοι πῦον πολλὸν πτύ-
-Z/15/150/12	ουϲιν ἄτερ πυρετοῦ ἐόντοϲ καὶ οἷϲιν ὑπὸ τὸ οὖρον πῦον ὑφ-
-Z/15/150/13	ίϲταται πολλὸν ἄτερ ὀδύνηϲ ἐοῦϲι καὶ ὅϲοιϲ αἱματώδεα τὰ 
-Z/15/150/14	ὑποχωρήματα ὥϲπερ ἐν τῇϲι δυϲεντερίῃϲι καὶ χρόνιά ἐϲτιν 
-Z/15/151/1	ἐοῦϲι πέντε | καὶ τριάκοντα ἐτέων καὶ γεραιτέροιϲι, τούτοιϲ 
-Z/15/151/2	πᾶϲιν ἀπὸ ταὐτομάτου τὰ νοϲήματα γίνεται. ἀνάγκη γὰρ τού-
-Z/15/151/3	τουϲ ταλαιπώρουϲ γίνεϲθαι καὶ φιλοπόνουϲ τῷ ϲώματι καὶ 
-Z/15/151/4	ἐργάταϲ νεανίϲκουϲ ἐόνταϲ, ἔπειτα δ' ἐξανεθένταϲ τῶν πόνων 
-Z/15/151/5	ϲαρκωθῆναι μαλθακῇ ϲαρκὶ καὶ πολὺ διαφερούϲῃ τῆϲ προτέραϲ 
-Z/15/151/6	καὶ πολλὸν διακεκριμένον ἔχειν τὸ ϲῶμα τό τε προϋπάρχον 
-Z/15/151/7	καὶ τὸ ἐπιτραφέν, ὥϲτε μὴ ὁμολογεῖν. ὅταν οὖν νόϲημά τι 
-Z/15/151/8	καταλάβῃ τοὺϲ οὕτω διακειμένουϲ, τότε μὲν παραχρῆμα δια-
-Z/15/151/9	φεύγουϲιν, ὕϲτερον δὲ μετὰ τὴν νόϲον χρόνῳ τήκεται τὸ ϲῶμα 
-Z/15/151/10	καὶ ῥέει διὰ τῶν φλεβῶν, ᾗ ἂν εὐρυχωρίηϲ μάλιϲτα τύχῃ, 
-Z/15/151/11	ἰχωροειδέϲ. ἢν μὲν οὖν ὁρμήϲῃ ἐπὶ τὴν κοιλίην τὴν κάτω, 
-Z/15/151/12	ϲχεδόν τι, οἷόνπερ ἐν τῷ ϲώματι ἐνῆν, τοιοῦτον καὶ τὸ δια-
-Z/15/151/13	χώρημα γίνεται· ἅτε γὰρ τῆϲ ὁδοῦ κατάντεοϲ ἐούϲηϲ οὐχ 
-Z/15/151/14	ἵϲταται πολὺν χρόνον ἐν τῷ ἐντέρῳ. ὅϲοιϲι δ' ἂν ἐϲ τὸ ϲτῆθοϲ 
-Z/15/151/15	ἐϲρυῇ, ὑπόπυον γίνεται· ἅτε γὰρ τῆϲ καθάρϲιοϲ ἀνάντεοϲ  
-Z/15/151/16	ἐούϲηϲ καὶ χρόνον ἐναυλιζόμενον πολὺν ἐν τῷ ϲτήθει κατα-
-Z/15/152/1	ϲήπεται καὶ γίνεται πυοειδέϲ. | οἷϲι δ' ἂν ἐϲ τὴν κύϲτιν ἐξ-
-Z/15/152/2	ερεύγηται, ὑπὸ τῆϲ θερμότητοϲ τούτου τοῦ χωρίου λευκὸν 
-Z/15/152/3	γίνεται καὶ διακρίνεται, καὶ τὸ μὲν ἀραιότατον ἐφίϲταται 
-Z/15/152/4	ἄνω, τὸ δὲ παχύτατον κάτω, ὃ δὴ πῦον καλεῖται.> 
-Z/15/152/4	 
[0057]  [085]  []  []

-Z/15/152/5	  Τὰ μὲν εἰρημένα κατὰ τὴν προκειμένην ῥῆϲιν ἅπαντά ἐϲτι ϲαφῆ 
-Z/15/152/6	καὶ δεῖται τοῦ προϲέχοντοϲ αὐτοῖϲ τὸν νοῦν, οὐκ ἐξηγητοῦ ϲαφηνίζον-
-Z/15/152/7	τοϲ. εἰ δ' ἀληθῆ πάντ' ἐϲτί, βαϲανίζειν χρὴ τὸ μὲν τῇ πείρᾳ, τὸ δὲ 
-Z/15/152/8	τῷ λόγῳ, τῇ πείρᾳ μέν, εἰ χωρὶϲ τοῦ πυρέξαι τινὲϲ ὤφθηϲαν ἢ ἀπο-
-Z/15/152/9	πτύοντεϲ πῦον ἢ τοῖϲ οὔροιϲ ἐκκρίνοντέϲ τι, ἔτι δὲ πρὸϲ τούτοιϲ, εἰ 
-Z/15/152/10	ταλαιπωροῦντεϲ ἐν τῷ πρόϲθεν βίῳ νῦν ἐπαύϲαντο χρόνῳ ϲυχνῷ καὶ 
-Z/15/152/11	εἰ νοϲήϲαντεϲ μὲν οὗτοι διεϲώθηϲαν, ὕϲτερον δ' αὐτοῖϲ αἱ εἰρημέναι 
-Z/15/152/12	πυώδειϲ ἐκκρίϲειϲ ἐπιγίνονται. ταῦτα μὲν οὖν τῇ πείρᾳ κριθῆναι χρή· 
-Z/15/152/13	τῷ λόγῳ δὲ τὴν αἰτίαν, ὑφ' ἧϲ γίνεϲθαί φηϲιν ὁ γράψαϲ αὐτά, πότε-
-Z/15/152/14	ρον ἀληθήϲ ἐϲτιν ἢ ψευδήϲ. ὅτι μὲν οὖν οὐκ ἔχει τὸ ἐξ ἀνάγκηϲ τὰ 
-Z/15/153/1	εἰρημένα πρὸϲ αὐτοῦ, πρόδηλόν ἐϲτι τοῖϲ γεγυμναϲμέ|νοιϲ ἐν ἀποδεικτι-
-Z/15/153/2	καῖϲ μεθόδοιϲ· εἰ δὲ τὸ πιθανὸν γοῦν ἔχει, καθ' ἑαυτὸν ἕκαϲτοϲ ϲκο-
-Z/15/153/3	πείϲθω. κινδυνεύει γὰρ ἐν τῷ πρόϲ τι τὸ πιθανὸν εἶναι. περὶ μὲν οὖν 
-Z/15/153/4	τῶν διὰ πείραϲ φαινομένων ἔχοιμι ἄν ϲοι κἀγὼ φάναι τό γε τοϲοῦτον, 
-Z/15/153/5	ὡϲ αἱματώδειϲ μὲν ἐκκρίϲειϲ διὰ γαϲτρὸϲ εἶδον οὐκ ὀλίγαϲ γινομέναϲ 
-Z/15/153/6	τιϲὶ τῶν καταλυϲάντων ἔθοϲ γυμναϲίων ϲφοδρῶν, οὐδεμίαν δὲ ἔκκριϲιν 
-Z/15/153/7	πυώδη· μυξώδη μέντοι πολλάκιϲ ἐκ περιόδων τινῶν ἀτάκτων τε καὶ 
-Z/15/153/8	τεταγμένων οὐρούμενά τε καὶ διὰ γαϲτρὸϲ ἐκκρινόμενα τούτοιϲ ἐθεαϲά-
-Z/15/153/9	μην, ὥϲπερ γε καὶ πτύϲματα πέπονα μέν, οὐ μὴν πυώδη γε. 
-Z/15/153/9	 
-Z/15/153/10	  <Γίνονται δὲ οἱ λίθοι τοῖϲι 
-Z/15/153/11	παιδίοιϲι διὰ τὴν θερμότητα τοῦ χωρίου τε τούτου καὶ τοῦ 
-Z/15/153/12	ὅλου ϲώματοϲ.> 
-Z/15/153/12	 
-Z/15/154/1	  <20τοῦ χωρίου>, δηλονότι τῆϲ κύϲτεωϲ, ὑπὲρ ἧϲ κατὰ | τὴν τελευτὴν 
-Z/15/154/2	τῆϲ προτέραϲ ῥήϲεωϲ οὕτωϲ ἔγραψεν· ”οἷϲι δ' ἂν ἐϲ τὴν κύϲτιν ἐξε-
-Z/15/154/3	ρεύγηται, ἀπὸ τῆϲ θερμότητοϲ τούτου τοῦ χωρίου λευκὸν γίνεται.“ τοῖϲ 
-Z/15/154/4	οὖν παιδίοιϲ φηϲὶ τοὺϲ λίθουϲ γίνεϲθαι διὰ τὴν θερμότητα τῆϲ κύϲτεωϲ  
-Z/15/154/5	καὶ ὅλου τοῦ ϲώματοϲ, εἶτα ἐπιφέρων ἐρεῖ περὶ τῆϲ θερμότητοϲ τῶν 
-Z/15/154/6	παιδίων. 
-Z/15/154/6	 
-Z/15/154/7	  <Εὖ γὰρ χρὴ εἰδέναι, ὅτι ὁ ἄνθρω-
-Z/15/154/8	ποϲ τῇ πρώτῃ τῶν ἡμερῶν θερμότατόϲ ἐϲτιν αὐτὸϲ ἑωυτοῦ, 
-Z/15/154/9	τῇ δ' ὑϲτάτῃ ψυχρότατοϲ.> 
-Z/15/154/9	 
-Z/15/154/10	  Ἁπλῶϲ τῶν λεγόντων θερμότατον ἄνευ διοριϲμοῦ τῇ πρώτῃ τῶν 
-Z/15/154/11	ἡμερῶν εἶναι τὸν ἄνθρωπον οὐκ ἀληθὴϲ ὁ λόγοϲ ἐϲτί, μετὰ διοριϲμοῦ 
-Z/15/154/12	δ' ἀληθήϲ· θερμότατοϲ γάρ, ἐάν γε ῥηθῇ τῷ ’ἐμφύτῳ‘· τοῦτο γάρ ἐϲτι 
-Z/15/154/13	πλεῖϲτον τοῖϲ παιδίοιϲ. ὁ δὲ γράψαϲ τὴν προκειμένην ῥῆϲιν αὐτὸ τὸ 
-Z/15/154/14	κυριώτατον ἐν τῷ λόγῳ παρακήκοεν, ὡϲ διὰ τῆϲ ἑπομένηϲ ῥήϲεωϲ ἔϲται 
-Z/15/155/1	δῆλον. εὑρεθήϲεται γὰρ οὐχ, ὡϲ <Ἱπποκράτηϲ> | ’τὰ αὐξανόμενα πλεῖ-
-Z/15/155/2	ϲτον‘ ἔφη ’τὸ ἔμφυτον θερμὸν ἔχειν‘, καὶ αὐτὸϲ οὕτω γινώϲκων, ἀλλ' 
-Z/15/155/3	ἄνευ τοῦ ἔμφυτον ἡγούμενοϲ ἁπλῶϲ εἶναι θερμὰ τὰ αὐξανόμενα. 
-Z/15/155/3	 
-Z/15/155/4	  <Ἀνάγκη γὰρ αὐξανόμενον καὶ χω-
-Z/15/155/5	ρέον τὸ ϲῶμα πρὸϲ βίην θερμὸν εἶναι.> 
-Z/15/155/5	 
-Z/15/155/6	  <Ἱπποκράτουϲ> εἰπόντοϲ ’τὰ αὐξανόμενα πλεῖϲτον ἔχειν τὸ ἔμφυ-
-Z/15/155/7	τον θερμὸν‘ οὗτοϲ ἔοικεν ἁπλῶϲ ἀκηκοέναι θερμὸν εἶναι τοῖϲ αὐξανο-
-Z/15/155/8	μένοιϲ τὸ ϲῶμα, μὴ προϲκειμένου τῷ λόγῳ τοῦ ’ἔμφυτον‘. <χωροῦν> 
-Z/15/155/9	γὰρ αὐτό φηϲι <πρὸϲ βίαν θερμὸν> γίνεϲθαι. τὸ δὲ <πρὸϲ βίαν> χωρεῖν 
-Z/15/155/10	τοιόνδε τι βούλεται δηλοῦν· ἔργον αὐτῷ δοκεῖ βίαιόν τι καὶ ἰϲχυρὸν ἡ 
-Z/15/155/11	αὔξηϲιϲ εἶναι, ὥϲπερ 〈δ'〉 αὖ τἄλλα τῶν ἰϲχυρῶν ἔργων ἐκθερμαίνει τοὺϲ 
-Z/15/155/12	ἐνεργοῦνταϲ, οὕτω καὶ ἡ αὔξηϲιϲ. ἀλλ' ἔμπαλίν γε ἐχρῆν αὐτὸν εἰρη-
-Z/15/155/13	κέναι διὰ τὸ ἔμφυτον θερμὸν αὔξεϲθαι τοὺϲ παῖδαϲ, οὐ διὰ τὴν αὔξη-
-Z/15/156/1	ϲιν γίνεϲθαι θερμούϲ. τὸ γὰρ | ἔμφυτον θερμὸν οὐ μόνον εὔκρατον 
-Z/15/156/2	θερμόν, ἀλλὰ καὶ ὑγρόν. εἰκότωϲ οὖν αὔξεται τὰ τοιαῦτα ϲώματα· δια-
-Z/15/156/3	τεινόμενα γὰρ εἰϲ τὰϲ τρεῖϲ διαϲτάϲειϲ, οἱονεὶ καὶ διαφυϲώμενα, τὴν 
-Z/15/156/4	εἰϲ ἁπάϲαϲ αὐτὰϲ ἐπίδοϲιν λαμβάνει. διατείνει μὲν οὖν ἡ φύϲιϲ αὐτὰ 
-Z/15/156/5	πάντῃ πρὸϲ τοῦτο ὀργάνῳ ϲυμφύτῳ χρωμένη τῷ θερμῷ· διατείνεται  
-Z/15/156/6	γὰρ ἑτοίμωϲ διὰ τὴν ὑγρότητα. τά γε μὴν πολλὰ τῶν παιδίων ἀδδη-
-Z/15/156/7	φαγοῦντα πλεῖϲτον ἀθροίζει τὸν ἰδίωϲ ὀνομαζόμενον ὠμὸν χυμόν, ἐξ 
-Z/15/156/8	οὗ ῥᾳδίωϲ ὁ λίθοϲ γεννᾶται, τούτου μὲν ὕληϲ ἔχοντοϲ λόγον, ἐξ οὗ ὁ 
-Z/15/156/9	λίθοϲ γεννᾶται, ποιητικοῦ δὲ αἰτίου τῆϲ θερμαϲίαϲ. 
-Z/15/156/9	 
-Z/15/156/10	  <Ὅταν δ' ἄρξηται μαραίνεϲθαι τὸ 
-Z/15/156/11	ϲῶμα καταρρέον πρὸϲ εὐπέτειαν, ψυχρότερον γίνεται.> 
-Z/15/156/11	 
-Z/15/156/12	  Κἀνταῦθα πάλιν, ὅταν μηδὲν αὔξηται τὸ ϲῶμα τοῖϲ παρακμάζουϲι, 
-Z/15/156/13	διὰ τὴν ἀργίαν αὐτό φηϲι γίνεϲθαι ψυχρότερον· ἔμπαλιν δὲ ἄμεινον 
-Z/15/157/1	αἰτιολογεῖν· ἐλάττονοϲ γὰρ | αὐτῷ γινομένου τοῦ ἐμφύτου θερμοῦ καὶ 
-Z/15/157/2	ἡ αὔξηϲιϲ ἐπαύϲατο. ϲαφέϲτερον δ' ἔτι τὴν ἑαυτοῦ γνώμην ἐδήλωϲεν 
-Z/15/157/3	ὁ γράψαϲ ταῦτα διὰ τῆϲ ἐχομένηϲ ῥήϲεωϲ. 
-Z/15/157/3	 
-Z/15/157/4	  <Καὶ κατὰ τοῦτον τὸν λόγον, ὅϲον 
-Z/15/157/5	τῇ προτέρῃ τῶν ἡμερέων πλεῖϲτον αὔξεται ὁ ἄνθρωποϲ, τοϲοῦ-
-Z/15/157/6	τον θερμότατοϲ γίνεται, καὶ τῇ ὑϲτάτῃ τῶν ἡμερέων, ὁκόϲον 
-Z/15/157/7	πλεῖϲτον καταμαραίνεται, τοϲοῦτον ψυχρότατον ἀνάγκη εἶναι.> 
-Z/15/157/7	 
-Z/15/157/8	  Ὀρθῶϲ οὖν ἡμεῖϲ ἐξηγηϲάμεθα τὴν προειρημένην ῥῆϲιν, ἐν ᾗ φη-
-Z/15/157/9	ϲιν· ”ἀνάγκη γὰρ αὐξανόμενον καὶ χωρέον τὸ ϲῶμα πρὸϲ βίην θερμὸν 
-Z/15/157/10	εἶναι.“ ἐχρῆν γὰρ ἔμπαλιν αὐτὸν εἰπεῖν διὰ τὸ ἔμφυτον θερμὸν αὔξε-
-Z/15/157/11	ϲθαι τὸ αὐξανόμενον, ἀλλ' οὐ διὰ τὴν αὔξηϲιν γίνεϲθαι θερμόν. ἀνά-
-Z/15/157/12	λογον δὲ τούτου κἀπὶ τοῦ παρακμάζοντοϲ, ἐπεὶ μηκέτ' αὔξεται, ψυχρὸν 
-Z/15/157/13	αὐτὸ νομίζειν γίνεϲθαι διὰ τὴν ἀργίαν τῆϲ πρότερον μὲν ἐνεργούϲηϲ 
-Z/15/157/14	αὐξήϲεωϲ, νυνὶ δὲ παυομένηϲ. | 
-Z/15/157/14	 
-Z/15/158/1	  <Ὑγιέεϲ δὲ γίνονται αὐτόματοι 
-Z/15/158/2	οἱ οὕτω διακείμενοι, πλεῖϲτοι μὲν ἐν τῇ ὥρῃ, ἣν ἄρχονται 
-Z/15/158/3	τήκεϲθαι, πέντε καὶ τεϲϲαράκοντα ἡμερέων, ὁκόϲοι δ' ἂν τὴν 
-Z/15/158/4	ὥραν ταύτην ὑπερβάλλωϲιν, ἐνιαυτῷ αὐτόματοι, ἢν μή τι ἐϲ 
-Z/15/158/5	ἄλλο κακουργῆται ὁ ἄνθρωποϲ.>  
-Z/15/158/6	  Τίναϲ λέγει <τοὺϲ οὕτω διακειμένουϲ>; οὓϲ προειρήκει δηλονότι 
-Z/15/158/7	καταλύϲανταϲ τὰ γυμνάϲια διὰ τὴν ἀργίαν ἀποπτύειν τε καὶ οὐρεῖν 
-Z/15/158/8	πῦον ἁλίϲκεϲθαί τε δυϲεντερίαιϲ. ἐγὼ δὲ ἔφην ἁλιϲκομένουϲ μὲν δυϲεν-
-Z/15/158/9	τερίαιϲ αἱματηραῖϲ ἑωρακέναι πολλοὺϲ τῶν εἰϲ ἄπονον μεταϲτάντων 
-Z/15/158/10	ἐκ ταλαιπωρικοῦ καὶ ἐργαϲτικοῦ τοῦ πρόϲθεν βίου, πῦον δὲ οὔτ' ἀνα-
-Z/15/158/11	βήττονταϲ οὔτ' οὐροῦνταϲ ὦφθαί μοί τιναϲ. ἀλλ' οὗτόϲ γέ μοι δοκεῖ 
-Z/15/158/12	τὸν ὠμὸν ὀνομαζόμενον χυμόν, ὅταν πεφθῇ γε, πῦον εἶναι 〈φάναι〉. 
-Z/15/158/13	καὶ τί θαυμαϲτόν, ὅπου γε καὶ <ὁ Ἐραϲίϲτρατοϲ> τὰϲ ἐν τοῖϲ οὔροιϲ 
-Z/15/158/14	ὑποϲτάϲειϲ ἐπὶ τῶν πυρεϲϲόντων οὐ τοῦτον εἶναι τὸν χυμόν, ἀλλὰ πῦον 
-Z/15/159/1	ἡγεῖται, μηδ' ὅτι | τῶν ὑγιαινόντων τοῖϲ ἀδδηφαγοῦϲιν ὑφίϲταϲθαι πολὺ 
-Z/15/159/2	τὸ τοιοῦτον γινώϲκων. τεθεάμεθα γοῦν παμπόλλοιϲ τῶν ἀργῶϲ βιούν-
-Z/15/159/3	των διὰ χρόνων τινῶν ἐκκρινόμενα διὰ τῶν οὔρων τῇ καλουμένῃ μύξῃ 
-Z/15/159/4	παραπλήϲια πάμπολλα· καί τιϲιν αὐτῶν βραδεῖαν ποιηϲάμενον τὴν διέξο-
-Z/15/159/5	δον πύῳ παραπλήϲιον φαίνεται τὸ ἐκκρινόμενον, καθάπερ γε κἀπὶ τῶν 
-Z/15/159/6	ἀναπνευϲτικῶν, διὰ τὸ πλείονι χρόνῳ κατεχόμενα πέττεϲθαι τὰ τοιαῦτα. 
-Z/15/159/7	τούτου δ' οὖν καὶ αὐτὸϲ εἶπε τὴν αἰτίαν ἔμπροϲθεν, ἐπὶ μὲν τῆϲ δυϲεν-
-Z/15/159/8	τερίαϲ τὸ κάταντεϲ τῆϲ ὁδοῦ ταχείαϲ διεξόδου τῶν περιττῶν αἴτιον 
-Z/15/159/9	εἶναι φάϲκων, ἐπὶ δὲ τῶν ἀναπτυομένων τὸ ἄναντεϲ τῆϲ βραδείαϲ, ἐπὶ 
-Z/15/159/10	δὲ τῶν οὔρων τὴν θερμαϲίαν τοῦ χωρίου. εἰ δέ τιϲ οὐ ϲυγχωρεῖ δια-
-Z/15/159/11	φέρειν ὠμοῦ χυμοῦ πῦον ἐν οὔροιϲ ἢ πτύϲμαϲιν ἢ διαχωρήμαϲι, δυοῖν 
-Z/15/159/12	θάτερον οὗτοϲ πέπονθεν· ἢ ἑκὼν πανουργεῖ διὰ τὴν ἀκολουθίαν τὴν 
-Z/15/159/13	πρὸϲ τὸ δόγμα, καθάπερ <Ἐραϲίϲτρατοϲ>, ἐπὶ φλεγμονῇ γίνεϲθαι βου-
-Z/15/159/14	λόμενοϲ ἅπανταϲ τοὺϲ πυρετούϲ, ἢ ϲοφιϲτήϲ ἐϲτιν ἀνομίλητοϲ τοῖϲ 
[0057]  [085]  []  []

-Z/15/159/15	ἔργοιϲ τῆϲ τέχνηϲ, οὓϲ ὀρθῶϲ ὀνομάζουϲιν οἱ παλαιοὶ ’λογιατρούϲ‘. | 
-Z/15/160/1	ἕτερον γάρ ἐϲτι καὶ χροιᾷ καὶ ϲυϲτάϲει καὶ ὀϲμῇ τὸ πῦον ὠμοῦ χυμοῦ. 
-Z/15/160/2	γίνεται δὲ καὶ διὰ ῥινῶν καὶ διὰ ϲτόματοϲ ἐν περιόδοιϲ τιϲὶν ἀτάκτοιϲ 
-Z/15/160/3	τε καὶ τεταγμέναιϲ ἔκκριϲιϲ ὠμῶν χυμῶν ἐκκαθαίρουϲα τὸν ἐγκέφαλον, 
-Z/15/160/4	ἧϲ οὐκ ἐμνημόνευϲε νῦν ὁ ταύτην τὴν προγεγραμμένην ῥῆϲιν γράψαϲ. 
-Z/15/160/5	  εἰκότωϲ δὲ ἔφηϲεν <αὐτομάτωϲ> ὑγιάζεϲθαι τοὺϲ προειρημένουϲ, ὅπερ 
-Z/15/160/6	ἔϲτιν οὐδὲν ἡμῶν πραξάντων· αὐτάρκωϲ γὰρ ἡ φύϲιϲ αὐτοὺϲ ἐκκαθαίρει.  
-Z/15/160/7	προθεϲμίαν δὲ τῆϲ ἐκκαθάρϲεωϲ ἔθετο διττὴν αὐτοῖϲ, τὴν μὲν ἑτέραν 
-Z/15/160/8	κατὰ τὴν <ὥραν> τοῦ ἔτουϲ, ἐν ᾗ τὴν εἰρημένην ἔκκριϲιν αὐτοῖϲ ἄρξα-
-Z/15/160/9	ϲθαι ϲυνέβη, τὴν δὲ ἑτέραν εἰϲ <ἐνιαυτὸν> ἐκτεινομένην, ἀλλὰ καὶ τὴν 
-Z/15/160/10	ὀλιγοχρόνιον εἰϲ <πέντε καὶ τεϲϲαράκοντα> προήκειν <ἡμέραϲ>· (τινὲϲ 
-Z/15/160/11	δὲ οὐ πέντε καὶ τεϲϲαράκοντα γράφουϲιν, ἀλλὰ τεϲϲαράκοντα). πολλοὺϲ 
-Z/15/160/12	δὲ ἐγὼ θεαϲάμενοϲ οὕτω καθαιρομένουϲ ὑπὸ τῆϲ φύϲεωϲ οὐ δύο μόνον 
-Z/15/160/13	τῆϲ κενώϲεωϲ ὅρουϲ εἶδον, ὡϲ οὗτοϲ ἔγραψεν, ἀλλὰ καὶ πάνυ πολλούϲ. 
-Z/15/160/14	ἄλλοϲ γὰρ ἐν ἄλλῃ προθεϲμίᾳ τελέωϲ ἐξεκαθάρθη, τινὲϲ μὲν περὶ τεϲϲαρά-
-Z/15/161/1	κοντα ἡμέραϲ, τινὲϲ δὲ καὶ μέχρι μηνῶν προὔ|βηϲαν οὐκ ἴϲων τῷ 
-Z/15/161/2	ἀριθμῷ, ἔϲτι δὲ οἳ καὶ δι' ὅλου τοῦ ἔτουϲ παραμένον ἔϲχον τὸ ϲύμ-
-Z/15/161/3	πτωμα. 
-Z/15/161/3	 
-Z/15/161/4	  <Ὁκόϲα δὲ τῶν νοϲημάτων γίνε-
-Z/15/161/5	ται ἐξ ὀλίγου καὶ ὁκόϲων αἱ προφάϲιεϲ εὔγνωϲτοι, ταῦτα δὴ 
-Z/15/161/6	ἀϲφαλέϲτατά ἐϲτι προαγορεύεϲθαι. τὴν δὲ ἴηϲιν χρὴ ποιεῖϲθαι 
-Z/15/161/7	αὐτῶν ἐναντιούμενον τῇ προφάϲει τῆϲ νόϲου· οὕτω γὰρ ἂν 
-Z/15/161/8	λύοιτο τὸ τὴν νόϲον παρέχον ἐν τῷ ϲώματι.> 
-Z/15/161/8	 
-Z/15/161/9	  Τούτῳ μάχεϲθαι δοκεῖ τὸ κατὰ τοὺϲ Ἀφοριϲμοὺϲ εἰρημένον· ”τῶν 
-Z/15/161/10	ὀξέων νοϲημάτων οὐ πάμπαν ἀϲφαλέεϲ αἱ προαγορεύϲιεϲ οὔτε τῆϲ 
-Z/15/161/11	ὑγιείηϲ οὔτε τοῦ θανάτου.“ καὶ <Ϲαβῖνοϲ> αὐτὸ πειραθεὶϲ λῦϲαι περιελά-
-Z/15/161/12	ληϲε μέν, οὐδὲν δὲ εἶπε πιθανόν· οὕτω δὲ καὶ ἄλλοι πολλοὶ τῶν ἐξ-
-Z/15/161/13	ηγηϲαμένων τὸ βιβλίον. δοκοῦϲι δέ μοι μὴ ϲυνηκέναι, τί ϲημαίνει τὸ <ἐξ 
-Z/15/161/14	ὀλίγου>· νομίζουϲι γοῦν ἐπὶ τῶν ὀλιγοχρονίων καὶ ὀξέων γίνεϲθαι τὸν 
-Z/15/162/1	λόγον· ἔοικε δὲ οὐ περὶ τού|των λέγειν τοῦτο, ἀλλὰ περὶ τῶν ἐξ αἰτίων 
-Z/15/162/2	προδήλων τὴν γένεϲιν ἐϲχηκότων πρόϲφατον ἐξ ὀλίγου χρόνου καὶ οὐκ 
-Z/15/162/3	ἐκ πολλοῦ καταϲκευαϲθεῖϲαν. ἐπὶ τούτων γὰρ ἡ πρόρρηϲιϲ τοῦ γενηϲο-
-Z/15/162/4	μένου ῥᾴϲτη, ὅτι καὶ τὸ αἴτιον ὁποῖόν τε ἢ πηλίκον ἐϲτὶν ἔγνωϲται. 
-Z/15/162/5	ὅϲα δὲ ἐκ πολλοῦ χρόνου κατὰ βραχὺ γενόμενα μηδεμίαν ἔϲχεν αἰτίαν 
-Z/15/162/6	προφανῆ τῆϲ γενέϲεωϲ, οὐχ ὁμοίωϲ ἐπὶ τούτων ἡ πρόγνωϲιϲ ἀϲφαλήϲ. 
-Z/15/162/7	ὑπόγυοι δὲ αἰτίαι νοϲημάτων εἰϲὶν ἐγκαύϲειϲ, ψύξειϲ, ἀγρυπνίαι, λῦπαι, 
-Z/15/162/8	φροντίδεϲ, ἀπεψίαι, ϲκληροκοιτίαι, κάματοι, μέθαι καὶ τἄλλα τὰ τοιαῦτα.  
-Z/15/162/9	διὰ τοῦτ' οὖν καὶ <τὴν ἴαϲιν> ἔφη τῶν τοιούτων <ποιεῖϲθαι> διὰ τῶν 
-Z/15/162/10	ἐναντίων <τῇ προφάϲει> τοῦ νοϲήματοϲ, οἷον, εἰ ἐνεκαύθη, ψύχοντα, 
-Z/15/162/11	εἰ ἐψύχθη, θερμαίνοντα, εἰ ἔκαμεν, ἀναπαύοντα, εἰ ἤργηϲε παρὰ τὸ 
-Z/15/162/12	ἔθοϲ, ἐπὶ πλέον γυμνάζοντα, εἰ ἐπληρώθη, κενοῦντα, εἰ ἐκενώθη, 
-Z/15/162/13	πληροῦντα, καθάπερ καὶ πρόϲθεν εἶπε κατὰ τὴν ῥῆϲιν, ἧϲ ἡ ἀρχή· 
-Z/15/162/14	”ὁκόϲα πληϲμονὴ τίκτει νοϲήματα, κένωϲιϲ ἰῆται.“ | 
-Z/15/162/14	 
-Z/15/163/1	  <Ὁκόϲοιϲι δὲ ψαμμώδεα ὑφ-
-Z/15/163/2	ίϲταται ἢ πῶροι ἐν τοῖϲιν οὔροιϲι, τουτέοιϲι τὴν ἀρχὴν φύ-
-Z/15/163/3	ματα ἐγένετο πρὸϲ τῇ φλεβὶ τῇ παχείῃ καὶ διεπύηϲεν, ἔπειτα 
-Z/15/163/4	δὲ αὐτέων οὐ ταχέωϲ ἐκραγέντων τῶν φυμάτων πῶροι ϲυν-
-Z/15/163/5	ετράφηϲαν ἐκ τοῦ πύου, οἵτινεϲ ἔξω λείβονται διὰ τῆϲ φλε-
-Z/15/163/6	βὸϲ ϲὺν τῷ οὔρῳ εἰϲ τὴν κύϲτιν.> 
-Z/15/163/6	 
-Z/15/163/7	  Γένοιτο μὲν ἄν ποτε καὶ καθ' ἣν εἶπεν αἰτίαν οὖρα τοιαῦτα, γέ-
-Z/15/163/8	νοιτο δ' ἂν καὶ αὐτοῦ τοῦ νεφροῦ παθόντοϲ ὁμοίωϲ ἄνευ τῆϲ μεγάληϲ 
-Z/15/163/9	φλεβόϲ· ὡϲ τὸ πολὺ δὲ χωρὶϲ φυμάτων ϲυμβαίνουϲιν αἱ εἰρημέναι διὰ 
-Z/15/163/10	τῶν οὔρων ἐκκρίϲειϲ, ὅταν παχὺϲ ἢ γλίϲχροϲ ἱκανῶϲ χυμὸϲ βραδεῖαν 
-Z/15/163/11	ποιούμενοϲ τὴν διέξοδον ὑπὸ τῆϲ ἐν τῷ τόπῳ θερμαϲίαϲ ξηραινόμε-
-Z/15/163/12	νοϲ παγῇ. 
-Z/15/163/12	 
-Z/15/163/13	  <Ὁκόϲοιϲι δὲ αἱματώδεα μόνον τὰ 
-Z/15/163/14	οὐρήματα, τούτοιϲιν αἱ φλέβεϲ πεπονήκαϲιν. |> 
-Z/15/163/14	 
-Z/15/164/1	  Τὸ <πεπονήκαϲιν> ἄδηλόν ἐϲτιν ἐπὶ τίνοϲ εἴρηται. δύναται γὰρ 
-Z/15/164/2	καὶ τὸ κεκμήκαϲι δηλοῦν, ὡϲ ἐκλύτουϲ γεγονυίαϲ αὐτὰϲ ἡμίπεπτόν τε 
-Z/15/164/3	γεννᾶν αἷμα καὶ μεθιέναι τοῦτο ῥᾳδίωϲ δι' ἀτονίαν ἢ ὡϲ ἀλλότριον 
-Z/15/164/4	ἀποκρίνειν, δύναται δὲ καὶ ἄλλωϲ τὸ πεπόνθαϲιν ἐκ τοῦ <πεπονήκαϲι> 
-Z/15/164/5	δηλοῦϲθαι, μηδὲν αὐτῶν τῶν νεφρῶν πεπονθότων, ἀλλ' ἐν μόναιϲ ταῖϲ 
-Z/15/164/6	φλεψὶν οὔϲηϲ τῆϲ διαθέϲεωϲ· οὐ μὴν ὁποία τίϲ ἐϲτιν ἐκ τῆϲ τοιαύτηϲ 
-Z/15/164/7	ἐξηγήϲεωϲ δηλοῦται. πρόδηλον δέ ἐϲτιν, ὡϲ οὔθ' <Ἱπποκράτηϲ> οὔτε 
-Z/15/164/8	<Πόλυβοϲ> εἶπεν ἄν <οὐρήματα>, δυνάμενοί γε εἰπεῖν· <ὁκόϲοιϲι δὲ 
-Z/15/164/9	αἱματώδεα> τὰ ’οὖρα‘· καὶ πολλάκιϲ γε πάνυ τι γράφων <ὁ Ἱππο-
-Z/15/164/10	κράτηϲ> ’οὖρα‘, κατ' οὐδεμίαν λέξιν εἶπεν <οὔρημα>. καὶ ἄλλα δὲ πολλὰ  
-Z/15/164/11	τῶν παρεγγεγραμμένων ἐνδείκνυται ϲαφῶϲ αὐτὰ μήθ' <Ἱπποκράτουϲ> 
-Z/15/164/12	εἶναι μήτε <Πολύβου>. 
-Z/15/164/12	 
-Z/15/164/13	  <Ὁκόϲοιϲι δὲ ἐν τῷ οὐρήματι παχεῖ 
-Z/15/165/1	ἐόντι ϲαρκία ϲμικρὰ | τριχοειδέα ϲυνεξέρχεται, ταῦτα ἀπὸ 
-Z/15/165/2	τῶν νεφρῶν εἰδέναι χρὴ ἐόντα.> 
-Z/15/165/2	 
-Z/15/165/3	  Τὸν ἀφοριϲμὸν ἐνταῦθα μετέφραϲε τόνδε· ”ὁκόϲοιϲιν ἐν τῷ οὔρῳ 
-Z/15/165/4	παχεῖ ἐόντι ϲαρκία ϲμικρὰ ὡϲεὶ τρίχεϲ ϲυνεξέρχονται, τουτέοιϲιν ἀπὸ 
-Z/15/165/5	τῶν νεφρῶν ἐκκρίνεται.“ 
-Z/15/165/5	 
-Z/15/165/6	  <Οἷϲι δὲ καθαρὸν τὸ οὖρον, ἄλλοτε 
-Z/15/165/7	δὲ καὶ ἄλλοτε οἷόν τε πίτυρα ἐμφέρεται ἐν τῷ οὐρήματι, τού-
-Z/15/165/8	τοιϲιν ἡ κύϲτιϲ ψωριᾷ.> 
-Z/15/165/8	 
-Z/15/165/9	  Πάλιν κἀνταῦθα τὸν ἀφοριϲμὸν ἐκεῖνον παρέφραϲεν· ”ὁκόϲοιϲιν 
-Z/15/165/10	ἐν τῷ οὔρῳ παχεῖ ἐόντι πιτυρῶδέϲ τι ϲυνεξέρχεται, τούτοιϲιν ἡ κύϲτιϲ 
-Z/15/165/11	ψωριᾷ.“ 
-Z/15/165/11	 
-Z/15/165/12	  <Οἱ πλεῖϲτοι τῶν πυρετῶν 
-Z/15/166/1	γίνονται ἀπὸ χολῆϲ, ἰδέαι | δὲ αὐτῶν εἰϲι τέϲϲαρεϲ χωρὶϲ τῶν 
-Z/15/166/2	ἐν τῇϲιν ὀδύνῃϲι γινομένων τῇϲιν ἀποκεκριμένῃϲιν. ὀνόματα 
-Z/15/166/3	δ' αὐτῶν ἐϲτι ϲύνοχοϲ καὶ ἀμφημερινὸϲ καὶ τριταῖοϲ καὶ τεταρ-
-Z/15/166/4	ταῖοϲ. ὁ μὲν οὖν ϲύνοχοϲ καλεόμενοϲ γίνεται ἀπὸ πλείϲτηϲ 
-Z/15/166/5	χολῆϲ καὶ ἀκρητεϲτάτηϲ καὶ τὰϲ κρίϲιαϲ ἀκρητεϲτάταϲ ἐν ἐλα-
-Z/15/166/6	χίϲτῳ χρόνῳ ποιεῖται· τὸ γὰρ ϲῶμα οὐ διαψυχόμενον οὐδένα 
-Z/15/166/7	χρόνον ϲυντήκεται ταχέωϲ ἅτε ὑπὸ πολλοῦ τοῦ θερμοῦ θερ-
-Z/15/166/8	μαινόμενον. ὁ δὲ ἀμφημερινὸϲ μετὰ τὸν ϲύνοχον ἀπὸ πλεί-
-Z/15/166/9	ϲτηϲ χολῆϲ καὶ ἀπαλλάϲϲεται τάχιϲτα τῶν ἄλλων· μακρότεροϲ 
-Z/15/166/10	δέ ἐϲτι τοῦ ϲυνόχου, ὅτι ἀπ' ἐλάϲϲονόϲ τε γίνεται χολῆϲ καὶ 
-Z/15/166/11	ὅτι ἀνάπαυϲιν ἔχει τὸ ϲῶμα, ἐν δὲ τῷ ϲυνόχῳ οὐκ ἀναπαύεται 
-Z/15/166/12	οὐδένα χρόνον. ὁ δὲ τριταῖοϲ μακρότερόϲ ἐϲτι τοῦ ἀμφημερι-
-Z/15/166/13	νοῦ καὶ ἀπὸ χολῆϲ ἐλάϲϲονοϲ γίνεται· ὅϲῳ δὲ πλείονα χρόνον 
-Z/15/166/14	ἐν τῷ τριταίῳ ἢ ἐν τῷ ἀμφημερινῷ τὸ ϲῶμα ἀναπαύεται,  
-Z/15/166/15	τοϲούτῳ χρονιώτεροϲ οὗτοϲ ὁ πυρετὸϲ τοῦ ἀμφημερινοῦ ἐϲτιν. 
-Z/15/166/16	οἱ δὲ τεταρταῖοι τὰ μὲν ἄλλα κατὰ τὸν αὐτὸν λόγον, χρονι-
-Z/15/166/17	ώτεροι δέ εἰϲι τῶν τριταίων, ὅϲον ἔλαϲϲον μέροϲ τῆϲ χολῆϲ 
-Z/15/167/1	μετέ|χουϲι τῆϲ τὴν θέρμην παρεχούϲηϲ, τοῦ δὲ διαψύχεϲθαι 
-Z/15/167/2	τὸ ϲῶμα πλέον μετέχουϲι· προϲγίνεται δὲ αὐτοῖϲιν ἀπὸ με-
-Z/15/167/3	λαίνηϲ χολῆϲ τὸ περιϲϲὸν τοῦτο καὶ δυϲαπάλλακτον· μέλαινα 
-Z/15/167/4	γὰρ χολὴ τῶν ἐν τῷ ϲώματι ἐνεόντων χυμῶν γλιϲχρότατον 
-Z/15/167/5	καὶ τὰϲ ἕδραϲ χρονιωτάταϲ ποιεῖ. γνώϲῃ δὲ τῷδε, ὅτι οἱ 
-Z/15/167/6	τεταρταῖοι πυρετοὶ μετέχουϲι τοῦ μελαγχολικοῦ· φθινοπώ-
-Z/15/167/7	ρου γὰρ μάλιϲτα ἁλίϲκονται οἱ ἄνθρωποι ὑπὸ τῶν τεταρταίων 
-Z/15/167/8	καὶ ἐν τῇ ἡλικίῃ τῇ ἀπὸ πέντε καὶ εἴκοϲιν ἐτέων εἰϲ τὰ πέντε 
-Z/15/167/9	καὶ τεϲϲαράκοντα· ἡ δὲ ἡλικίη αὕτη ὑπὸ χολῆϲ μελαίνηϲ κατ-
[0057]  [085]  []  []

-Z/15/167/10	έχεται μάλιϲτα παϲῶν τῶν ἡλικιῶν ἥ τε φθινοπωρινὴ ὥρη 
-Z/15/167/11	μάλιϲτα παϲῶν τῶν ὡρέων· ὅϲοι δ' ἂν ἁλῶϲιν ἔξω τῆϲ ὥρηϲ 
-Z/15/167/12	ταύτηϲ καὶ τῆϲ ἡλικίηϲ ὑπὸ τεταρταίου, εὖ χρὴ εἰδέναι μὴ 
-Z/15/167/13	χρόνιον ἐϲόμενον τὸν πυρετόν, ἢν μή τι ἄλλο κακουργῆται ὁ 
-Z/15/167/14	ἄνθρωποϲ.> 
-Z/15/167/14	 
-Z/15/167/15	  Ὅμοιόν τί μοι δοκοῦϲιν οἱ πολλοὶ πεπονθέναι τῶν ἐξηγητῶν, ἐν 
-Z/15/168/1	οἷϲ ἐϲτι καὶ <Ϲαβῖνοϲ>, τῷ νοϲοῦντι μὲν ὑδερι|κῶϲ ἀνθρώπῳ, παρωνυ-
-Z/15/168/2	χίαν δὲ αὐτοῦ θεραπεῦϲαι Φιλότιμον τὸν ἰατρὸν ἀξιοῦντι. δυοῖν γὰρ 
-Z/15/168/3	θάτερον, ἢ οὐκ ἔβλεπεν οὗτοϲ ὅπωϲ εἶχεν ὅλοϲ κακῶϲ ἢ οὐκ ᾤετο 
-Z/15/168/4	δεῖϲθαι θεραπείαϲ. οὕτωϲ οὖν καὶ τοὺϲ ἐξηγητὰϲ ἢ τυφλώττειν τὸν τῆϲ 
-Z/15/168/5	ψυχῆϲ ὀφθαλμὸν νομιϲτέον ἢ τὰ μὲν ϲμικρὰ τῶν ἐγκλημάτων ἡγεῖϲθαι 
-Z/15/168/6	θεραπείαϲ τινὸϲ δεῖϲθαι, τὰ μεγάλα δὲ οὐδεμιᾶϲ χρῄζειν βοηθείαϲ. ὥϲπερ 
-Z/15/168/7	γὰρ ἐξ ὕπνου βαθέοϲ ἐγερθέντεϲ ᾔϲθοντο τῆϲ πρὸϲ <Ἱπποκράτην> μάχηϲ 
-Z/15/168/8	τοῦ κατὰ τὴν προκειμένην ῥῆϲιν εἰρημένου, τὸν <ἀμφημερινὸν> ὀλιγο-
-Z/15/168/9	χρονιώτερον ἀποφαινούϲηϲ αὐτῆϲ τοῦ <τριταίου>, ϲαφῶϲ εἰρηκότοϲ 
-Z/15/168/10	<Ἱπποκράτουϲ> ἔν τε τῷ πρώτῳ τῶν Ἐπιδημιῶν κἀν τοῖϲ Ἀφοριϲμοῖϲ 
-Z/15/168/11	’τάχιϲτα κρίνεϲθαι τὸν τριταῖον‘· οὔκουν φαϲὶν <Ἱπποκράτειον> εἶναι 
-Z/15/168/12	τὸ βιβλίον, ὡϲ καὶ φανερῶϲ ψευδοῦϲ ὄντοϲ τοῦ λεγομένου καὶ δια- 
-Z/15/168/13	φερομένου τοῖϲ ἑτέρωθι γεγραμμένοιϲ ὑφ' <Ἱπποκράτουϲ>. εἰ γὰρ ἐν 
-Z/15/168/14	τούτῳ μόνῳ ψευδόμενόν τε ἅμα καὶ μαχόμενον <Ἱπποκράτει> τὸν 
-Z/15/168/15	παρεγγράψαντα τὰ μεταξὺ κατενόηϲαν, ἐοίκαϲι τῷ τὴν παρωνυχίαν 
-Z/15/169/1	ὁρῶντι, τὸ δ' ὅλον ϲῶμα μὴ βλέποντι κάκιϲτα διακεί|μενον. 
-Z/15/169/2	  ὁ μὲν γὰρ ἀγνοήϲαϲ τὸν <ἀμφημερινὸν> τοῦ <τριταίου> χρονιώτερον 
-Z/15/169/3	εἶναι ἐνδείκνυται μὲν ἑαυτὸν οὐκ εἶναι τρίβωνα τῶν ἔργων τῆϲ ἰατρικῆϲ, 
-Z/15/169/4	οὐ μὴν ἐξ ἀπονοίαϲ γέ τινοϲ ἀναιϲχύντου τὸ ψεῦϲμα διέπλαϲεν, ἀλλ' ἐκ 
-Z/15/169/5	πιθανοῦ λόγου κινηθεὶϲ καὶ μάλιϲτα, ἐπειδή τιϲι τῶν παλαιῶν, ὧν καὶ 
-Z/15/169/6	<Πλάτων> ἐϲτίν, ἐδόκει τοὺϲ μὲν ϲυνεχεῖϲ πυρετοὺϲ ἐξ ὑπερβολῆϲ τοῦ 
-Z/15/169/7	πυρὸϲ γίνεϲθαι, τοὺϲ δὲ ἀμφημερινοὺϲ ἀέροϲ, καὶ τριταίουϲ μὲν ὕδατοϲ, 
-Z/15/169/8	τεταρταίουϲ δὲ γῆϲ. ἡ γάρ τοι τοῦ <Πλάτωνοϲ> ῥῆϲιϲ αὐτοῖϲ ὀνόμαϲιν 
-Z/15/169/9	οὕτωϲ ἔχει· ”τὸ μὲν οὖν ἐκ πυρὸϲ ὑπερβολῆϲ μάλιϲτα νοϲῆϲαν ϲῶμα 
-Z/15/169/10	ϲυνεχῆ καύματα καὶ πυρετοὺϲ ἀπεργάζεται, τὸ δὲ ἐξ ἀέροϲ ἀμφημερι-
-Z/15/169/11	νούϲ, τριταίουϲ δ' ὕδατοϲ διὰ τὸ νωθέϲτερον ἀέροϲ καὶ πυρὸϲ εἶναι, 
-Z/15/169/12	τὸ δὲ γῆϲ τέταρτον ὂν νωθέϲτατον τούτων ἐν τετραπλαϲίαιϲ χρόνου 
-Z/15/169/13	περιόδοιϲ καθαιρόμενον τεταρταίουϲ πυρετοὺϲ ποιῆϲαν ἀπαλλάττεται 
-Z/15/169/14	μόγιϲ.“ εἴπερ οὖν <ὁ Πλάτων> τὸ νωθέϲτατον ϲτοιχεῖον, ὅπερ ἔϲτιν 
-Z/15/169/15	ἑδραιότατόν τε καὶ δυϲκινητότατον, ἐν τετραπλαϲίαιϲ χρόνου περιόδοιϲ 
-Z/15/170/1	ἐκκαθαίρεϲθαί φηϲι, πιθανὸν ἔδοξεν εἶναι | καὶ τἄλλα διαφέρειν ἀλλή-
-Z/15/170/2	λων κατὰ τὴν αὐτὴν ἀναλογίαν, ὥϲτε 〈ὃ〉 γέγονεν ἐφεξῆϲ τῷ γεώδει 
-Z/15/170/3	ϲτοιχείῳ, (τοῦτο δ' ἂν ὕδωρ εἴη), τὴν ἐφεξῆϲ τῇ τεταρταίᾳ περιόδῳ 
-Z/15/170/4	γεννᾶν, τὸ δὲ τούτῳ πάλιν ἐφεξῆϲ, (ὅπερ ἐϲτὶν ἀήρ), τὴν ἀμφημερινήν, 
-Z/15/170/5	τὸ δὲ ὀξυκινητότατον, (ὅπερ εὔδηλον ὅτι πῦρ ἐϲτιν), ἐργάζεϲθαι τὸν 
-Z/15/170/6	ϲυνεχῆ πυρετόν. 
-Z/15/170/7	  ἀλλὰ τούτου πιθανώτερόϲ ἐϲτιν ὁ λόγοϲ ὁ τῷ φύϲει θερμῷ ϲτοι-
-Z/15/170/8	χείῳ, τουτέϲτι τῷ πυρί, τὴν αἰτίαν ἀνατιθεὶϲ τῆϲ γενέϲεωϲ αὐτῶν. 
-Z/15/170/9	οὐ γὰρ εὔλογον ὑπὸ τοῦ ψυχροῦ ϲτοιχείου πλεονάϲαντοϲ ἐν τῷ ϲώ-
-Z/15/170/10	ματι τὸ θερμότατον πάθοϲ γίνεϲθαι. 〈εἰ〉 τοίνυν εὔλογον μέν ἐϲτι  
-Z/15/170/11	τοῦ θερμοῦ ϲτοιχείου τῇ πλεονεξίᾳ θερμὸν γίνεϲθαι πάθοϲ, ἀλλήλων 
-Z/15/170/12	δὲ διαφέρουϲιν οἱ πυρετοὶ ταῖϲ αὑτῶν διαφοραῖϲ, ἃϲ τῷ ποϲῷ τῆϲ 
-Z/15/170/13	αἰτίαϲ ἀνατίθεϲθαι προϲήκει, τοῦτο δὴ εἰ ϲυγχωρήϲομεν, ὁ μὲν ϲυν-
-Z/15/170/14	εχέϲτατόϲ τε καὶ θερμότατοϲ πυρετὸϲ ὑπὸ πλείϲτου γενήϲεται πυρόϲ, 
-Z/15/170/15	ὁ δὲ ἐφεξῆϲ αὐτῷ δευτέραν ἕξει χώραν ἐν ποϲότητι, καὶ τρίτην μὲν ὁ 
-Z/15/170/16	τριταῖοϲ, τετάρτην δὲ ὁ τεταρταῖοϲ, αἵ τε λύϲειϲ αὐτῶν ἀκολούθωϲ ταῖϲ 
-Z/15/171/1	αἰτίαιϲ ἔϲονται, τάχιϲται μὲν αἱ τοῦ θερ|μοτάτου πυρετοῦ, δεύτεραι δὲ 
-Z/15/171/2	κατὰ τὸν χρόνον αἱ τῶν ἀμφημερινῶν, καὶ τρίται αἱ τῶν τριταίων καὶ 
-Z/15/171/3	τέταρται αἱ τῶν τεταρταίων. ὥϲθ' ὅϲον μὲν ἐπὶ τῷ πιθανῷ, καλῶϲ 
-Z/15/171/4	εἴρηται ταῦτα, τὸ δὲ ἐκ τῆϲ τῶν πραγμάτων ἱϲτορίαϲ ἐλέγχει τὸν λόγον. 
-Z/15/171/5	ἐπὶ δὲ τῆϲ προγεγραμμένηϲ τῶν φλεβῶν ἀνατομῆϲ οὐδὲν ἔχων εἰπεῖν 
-Z/15/171/6	πιθανὸν ὁ ϲυνθεὶϲ αὐτὴν οὐχ ἓν ἢ δύο ἢ τρία φαίνεται ψευϲάμενοϲ, 
-Z/15/171/7	ἀλλὰ πάνυ πολλὰ πρὸϲ τὸ μηδὲ κατὰ τύχην ἕν τι τῶν ἐν αὐτοῖϲ ἀλη-
-Z/15/171/8	θῶϲ εἰρῆϲθαι. 
-Z/15/171/9	  θαυμαϲτὸν οὖν ὅπωϲ ἐπ' ἐκείνων μὲν οὐδὲν ἐμέμψαντο τῷ γρά-
-Z/15/171/10	ψαντι τὰ μετὰ τὸ Περὶ φύϲεωϲ ἀνθρώπου μέχρι δεῦρο πάντα, νυνὶ 
-Z/15/171/11	δὲ μέμφονται καὶ διὰ τοῦτο αὐτοῖϲ οὐκέτι δοκεῖ τὸ βιβλίον <Ἱππο-
-Z/15/171/12	κράτουϲ> εἶναι. <Ϲαβίνου> δὲ καὶ τῶν <πλείϲτων ἐξηγητῶν> ἔτι καὶ 
-Z/15/171/13	τοῦτ' ἄν τιϲ θαυμάϲειεν, ὅτι τὰ παρεγγεγραμμένα πάντα ἐπαινοῦντεϲ 
-Z/15/171/14	ἀεὶ θαυμαϲίωϲ εἰρῆϲθαι τόδε τι τἀνδρὶ καὶ δαιμονίωϲ τόδε τι καὶ θείωϲ 
-Z/15/171/15	τόδε τι, νῦν ἐξαίφνηϲ ἐκείνων μὲν ἁπάντων ἐπελάθοντο, διὰ μίαν δ' 
-Z/15/171/16	ἐναντιολογίαν οὐκέτ' αὐτοῖϲ <Ἱπποκράτουϲ> εἶναι δοκεῖ τὸ βιβλίον, 
-Z/15/172/1	ἀλλὰ μετακινοῦϲιν ἐπὶ | <Πόλυβον>, ὡϲ αὐτοὶ μὲν ἀνεγνωκότεϲ τοὺϲ 
-Z/15/172/2	Ἀφοριϲμοὺϲ καὶ τὸ πρῶτον τῶν Ἐπιδημιῶν, οὐκ ἀνεγνωκότοϲ δὲ ταῦτα 
-Z/15/172/3	<Πολύβου>, ὃν ἀδύνατον ἦν μαθητὴν <Ἱπποκράτουϲ> ὄντα μὴ οὐ 
-Z/15/172/4	πολλάκιϲ μὲν ἀκηκοέναι παρ' αὐτοῦ περὶ τῆϲ διαφορᾶϲ τῶν πυρετῶν, 
-Z/15/172/5	ἀνεγνωκέναι δὲ οὐκ ὀλιγάκιϲ αὐτοῦ τὰ ϲυγγράμματα ϲὺν τῷ καὶ αὐτὸν 
-Z/15/172/6	ἐπὶ τῶν ἀρρωϲτούντων τεθεᾶϲθαι ταχυκρίϲιμον μὲν τὸν τριταῖον, χρονί- 
-Z/15/172/7	ζοντα δὲ τὸν ἀμφημερινόν. οὐ γὰρ δὴ τῶν <ἐπὶ> τῆϲ <Ἀλεξανδρείαϲ 
-Z/15/172/8	προφητευϲάντων> εἷϲ τιϲ ἦν <ὁ Πόλυβοϲ>, οἳ μηδένα πώποτε θεαϲά-
-Z/15/172/9	μενοι νοϲοῦντα ϲτοχαϲτικοῖϲ ἐπέτριβον οὐδὲν ὑγιὲϲ λέγοντεϲ οὐδ' ὧν 
-Z/15/172/10	οἱ τρίβωνεϲ ὁρῶϲι φαινομένων ἐναργῶϲ ἐπὶ τῶν ἀρρωϲτούντων. ὥϲθ' 
-Z/15/172/11	ὁ ταῦτα γράψαϲ ἢ τοιοῦτοϲ ἦν ϲοφιϲτὴϲ ἢ πανοῦργοϲ ἄνθρωποϲ, ὡϲ 
-Z/15/172/12	ἔοικεν, παρεγγράψαϲ τὸ ψεῦδοϲ ἕνεκα τοῦ προϲτρίψαϲθαι ψόγον τῷ 
-Z/15/172/13	παλαιῷ. τοῦ δὲ νεώτερον εἶναι τὸν παρεγγράψαντα ταῦτα καὶ ἡ τοῦ 
-Z/15/172/14	<ϲυνόχου> προϲηγορία τεκμήριόν ἐϲτιν· οὐδαμόθι γὰρ οὔθ' <Ἱπποκρά-
-Z/15/172/15	τηϲ> οὔτε τιϲ 〈ἄλλοϲ〉 τῶν <παλαιῶν> τὸν ϲυνεχῆ πυρετὸν ὠνόμαϲε 
-Z/15/172/16	<ϲύνοχον>, ὥϲπερ οὐδὲ ”οὐρήματα“ τὰ οὖρα, ἀλλὰ ταῦτα ὀνόματα 
-Z/15/173/1	νεω|τέρων ἐϲτὶν ἰατρῶν, ὅϲοι τὴν παλαιὰν λέξιν ἠγνόηϲαν. 
-Z/15/173/2	  ἀπολιπόντεϲ οὖν ἤδη τὰ παρεγγεγραμμένα ταῦτα μεταβῶμεν ἐπὶ 
-Z/15/173/3	τὸ Περὶ διαίτηϲ ὑγιεινῆϲ, ὃ <Πολύβου> φαϲὶν εἶναι ϲύγγραμμα.  