
[0057]  [052]  []  []

-Z/7/643/t	  {ΓΑΛΗΝΟΥ ΠΕΡΙ ΤΟΥ ΠΑΡ ΙΠΠΟΚΡΑΤΕΙ ΚΩΜΑΤΟΣ} 
-Z/7/643/1	  Τί ποτε ϲημαίνει τὸ τοῦ <κώματοϲ> ὄνομα παρ' <Ἱπποκράτει>; 
-Z/7/643/2	πότερον τὴν εἰϲ ὕπνον καταφοράν, ὥϲ τινεϲ τῶν ἐξηγηϲαμένων ἔφαϲαν; 
-Z/7/643/3	〈ἢ〉 ὕπνον αὐτόν; ἤ, καθάπερ ἄλλοι, τὴν ὑπνώδη καταφοράν; καὶ γὰρ 
-Z/7/643/4	καὶ οὕτωϲ ὠνόμαϲάν τινεϲ, ἐν ϲυνθέτῳ προϲηγορίᾳ τὴν ἐξήγηϲιν ποιη-
-Z/7/643/5	ϲάμενοι· τινὲϲ δὲ οὐδὲν μὲν τούτων, τὴν ληθαργικὴν δὲ καταφορὰν 
-Z/7/643/6	κῶμα πρὸϲ τἀνδρὸϲ ὀνομάζεϲθαί φαϲιν. 
-Z/7/643/7	  παρὰ μὲν τῶν ἄλλων παλαιῶν οὐδεμία γένοιτ' ἂν μεγάλη μαρ-
-Z/7/644/1	τυρία· καὶ γὰρ εἰ ὅτι μάλιϲτα καθ' ἑτέρου | πράγματοϲ ἐκεῖνοι τοὔνομα 
-Z/7/644/2	φέρουϲιν, οὐδὲν κωλύει τὸν <Ἱπποκράτην> διαφερόντωϲ χρῆϲθαι. αὐ-
-Z/7/644/3	τίκα παρὰ τῷ <ποιητῇ> δόξειεν ἂν ὕπνον δηλοῦν τοὔνομα· 
-Z/7/644/4	    ἦ με μάλ' αἰνοπαθῆ μαλακὸν περὶ κῶμ' ἐκάλυψεν 
-Z/7/644/5	καὶ 
-Z/7/644/6	      ἐπεὶ αὐτῷ ἐγὼ μαλακὸν περὶ κῶμα κάλυψα. 
-Z/7/644/7	  ἀλλ' οὐχ <Ἱπποκράτηϲ> οὕτω φαίνεται χρώμενοϲ, εἴ γε καὶ μετὰ 
-Z/7/644/8	ἀγρυπνίαϲ πολλάκιϲ τὸ κῶμα γίγνεϲθαί φηϲι καὶ φρενιτικοῖϲ ϲυνεδρεύειν. 
-Z/7/644/9	ἐν ἀρχῇ μὲν τοῦ Προρρητικοῦ τάδε γράφει· ”οἱ κωματώδεεϲ ἐν ἀρχῇϲι 
-Z/7/644/10	〈γινόμενοι〉 μετὰ κεφαλῆϲ, ὀϲφύοϲ, ὑποχονδρίου, τραχήλου ὀδύνηϲ, ἀγρυ-
-Z/7/644/11	πνέοντεϲ ἆρά γε φρενιτικοί εἰϲιν;“ ἐν δὲ τῷ τρίτῳ τῶν Ἐπιδημιῶν 
-Z/7/644/12	(〈ἵν'〉 ἀπό τινων τῶν ὁμολογουμένων αὐτοῦ γνηϲίων βιβλίων λάβωμεν 
-Z/7/644/13	τὰϲ μαρτυρίαϲ) ὧδέ πώϲ φηϲιν· ”ἑνδεκάτῃ κατενόει, κωματώδηϲ δ' ἦν,  
-Z/7/644/14	οὖρα πολλά, λεπτά, μέλανα, ἄγρυπνοϲ.“ εἶτ' ἐφεξῆϲ ταῦτά φηϲι· ”τὰ 
-Z/7/644/15	τῶν οὔρων ἦν διὰ τέλουϲ μέλανα καὶ λεπτά, ὑδατώδεα, κῶμα παρεί-
-Z/7/644/16	πετο, ἀπόϲιτοϲ, ἄγρυπνοϲ, ἄθυμοϲ.“ ἐν πάϲαιϲ γὰρ ταῖϲ εἰρημέναιϲ 
-Z/7/645/1	ῥήϲεϲιν | ἀγρυπνίαϲ καὶ κώματοϲ φαίνεται μνημονεύων. ἕτερον δ' ἄρ-
-Z/7/645/2	ρωϲτον αὖθιϲ γράφων ἐν τῷ αὐτῷ βιβλίῳ φηϲί· ”τούτῳ διὰ τέλουϲ, 
-Z/7/645/3	ἐξ οὗ καὶ ἐγὼ οἶδα, κοιλία ταραχώδηϲ, οὖρα λεπτά, μέλανα, κωματώ-
-Z/7/645/4	δηϲ, ἄγρυπνοϲ.“ ὥϲτ' ἄντικρυϲ εἶναι δῆλον, ὅτι μηδ' ὕπνον μηδὲ κατα-
-Z/7/645/5	φορὰν παρ' αὐτῷ δηλοῖ τὸ τοῦ κώματοϲ ὄνομα. 
-Z/7/645/6	  διὰ τοῦτο, οἶμαι, τινὲϲ τῶν ἐξηγητῶν ἀπὸ τοῦ κωμάζειν φαϲὶ τοὺϲ 
-Z/7/645/7	κωματώδειϲ ὠνομάϲθαι· ἐγρηγορέναι μὲν γὰρ καὶ τοὺϲ κωμάζονταϲ, 
-Z/7/645/8	ἐγρηγορέναι δὲ καὶ τοὺϲ κωματώδειϲ· καὶ νὴ Δί', ὥϲπερ οἱ κωμάζον-
-Z/7/645/9	τεϲ οὐ πάνυ τι κατανεύουϲιν, 〈οὕτωϲ οὐδὲ〉 τοὺϲ κωματίζονταϲ (καὶ μά-
-Z/7/645/10	λιϲτα τοῖν ὀφθαλμοῖν· ὑγρούϲ τε γὰρ εἶναι καὶ ἐρυθροὺϲ καὶ ἀϲτηρίκτουϲ 
-Z/7/645/11	καὶ ἐνδεδυμένουϲ), ἀλλὰ τὸ πᾶν ἀμφοτέροιϲ ϲῶμα ϲφαλερὸν ἐν ταῖϲ 
-Z/7/645/12	κινήϲεϲι καὶ ἀκρατέϲ· αὐτὸν διὰ τοῦτο καὶ τὸν <Ἱπποκράτην> περὶ τῆϲ 
-Z/7/645/13	ὅληϲ ϲυνδρομῆϲ ἀπορεῖν, εἴτε χρὴ φρενιτικοὺϲ αὐτοὺϲ ὀνομάζειν εἴτ' 
-Z/7/645/14	ἄλλο τι· φρενιτικοὺϲ μὲν γὰρ εὐλαβεῖϲθαι καλεῖν μηδέπω παραπαίον-
-Z/7/645/15	ταϲ, ἅπαντα δ' ὁρῶντα ϲυμπτώματα φρενιτικὰ (καὶ γὰρ κεφαλήν, ὀϲφύν, 
-Z/7/645/16	ὑποχόνδριον καὶ τράχηλον ἀλγοῦντα 〈ὅϲα τε ἄλλα φρενιτικοῖϲ οὖϲιν 
-Z/7/646/1	αὐτοῖϲ πρόϲεϲτι〉) μήτε ϲφάλμα | τι μήτ' ἄγνοιαν μήτ' ἀπορίαν μηδε-
-Z/7/646/2	μίαν ὑποϲτέλλεϲθαι. 
-Z/7/646/3	  ταῦθ' ὡϲ μὲν οὐκ ἔχει πιθανῶϲ, οὐδεὶϲ 〈ἂν〉 ἀντείποι· οὐδὲ μὴν 
-Z/7/646/4	ἱκανῶϲ ἐμοὶ γοῦν οὐδὲ μετὰ ἀποδείξεωϲ εἰρῆϲθαι δοκεῖ. ἐχρῆν γὰρ ἐξ 
-Z/7/646/5	<Ἱπποκράτουϲ> αὐτοῦ τὴν ἐξήγηϲιν ποιεῖϲθαι τῆϲ λέξεωϲ, ἵνα μὴ μό-
-Z/7/646/6	νον ὅτι πιθανῶϲ εἴρηται λέγειν ἔχωμεν, ἀλλ' ὅτι καὶ κατὰ τὴν ἐκείνου 
-Z/7/646/7	γνώμην. οὐ γὰρ ἡγοῦμαι τοῦτο χρῆναι ϲκοπεῖϲθαι μόνον τὸν ἀγαθὸν  
-Z/7/646/8	ἐξηγητήν, εἰ πιθανῶϲ ἢ ἀληθῶϲ εἴρηκεν, ἀλλ' εἰ καὶ τῆϲ γνώμηϲ ἔχεται 
-Z/7/646/9	τοῦ ϲυγγραφέωϲ. ὅπερ οὐκ ἔνι τῷ πρόϲθεν λόγῳ. 
-Z/7/646/10	  καίτοι γε μέροϲ τι τῆϲ περὶ τοὔνομα γνώμηϲ τοῦ παλαιοῦ δέ-
-Z/7/646/11	δεικται διὰ τῶν ῥήϲεων, ἐν οἷϲ ἀγρυπνίαν τὸ κῶμα γνοὺϲ ἐφαίνετο, 
-Z/7/646/12	καί τιϲ ἴϲωϲ ἔχειν ἤδη τὸ πᾶν δόξειεν ἄν· ἀλλ', ἂν βραχὺ περιμείναϲ 
-Z/7/646/13	ἀκούϲῃ ἐκ τοῦ αὐτοῦ βιβλίου τοῦ τρίτου τῶν Ἐπιδημιῶν ῥήϲεων ἑτέ-
-Z/7/646/14	ρων, οὐχ ὅπωϲ τὸ πᾶν, ἀλλ' οὐδὲ τὸ ἥμιϲυ τοῦ παντὸϲ ἑαυτὸν εὑρήϲει 
-Z/7/646/15	γιγνώϲκοντα. 
-Z/7/646/15	 
-Z/7/646/16	  Ϲκόπει γοῦν, ἐπί τινοϲ ἀρρώϲτου γυναικὸϲ ἃ λέγει· ”ἑτέρην 
-Z/7/646/17	ἐξ ἀποφθορῆϲ περὶ πεντάμηνον, Ἱκέτεω γυναῖκα, πῦρ ἔλαβεν· ἀρχο-
-Z/7/647/1	μένη κωματώδηϲ καὶ πάλιν | ἄγρυπνοϲ.“ φαίνεται γὰρ διαϲτέλλων 
-Z/7/647/2	κατὰ ἀντίθεϲιν τὸ κῶμα τῆϲ ἀγρυπνίαϲ ὡϲ ἐναντία. αὖθιϲ δ' ἐν τῇ 
-Z/7/647/3	λοιμώδει καταϲτάϲει· ”κωματώδειϲ“, φηϲίν, ”ἐπὶ πολλοῖϲ καὶ πάλιν 
-Z/7/647/4	ἄγρυπνοι.“ καὶ μετ' ὀλίγα· ”διὰ παντὸϲ δὲ τοῖϲ πλείϲτοιϲιν ἢ βαρὺ 
-Z/7/647/5	κῶμα παρείπετο ἢ μικροὺϲ καὶ λεπτοὺϲ ὕπνουϲ κοιμᾶϲθαι.“ καὶ πάλιν· 
-Z/7/647/6	”ἐν Θάϲῳ τὸν Πάριον, ὃϲ κατέκειτο ὑπὲρ Ἀρτεμιϲίου, πυρετὸϲ ἔλαβεν 
-Z/7/647/7	ὀξύϲ, κατ' ἀρχὰϲ ϲυνεχήϲ, καυϲώδηϲ, ἀρχόμενοϲ κωματώδηϲ καὶ πάλιν 
-Z/7/647/8	ἄγρυπνοϲ.“ ἐν ἅπαϲι γὰρ τούτοιϲ ἀντιτίθηϲι τὴν ἀγρυπνίαν τῷ κώ-
-Z/7/647/9	ματι, ϲυνήθωϲ οὖν οὕτωϲ ἑρμηνεύων· μυριάκιϲ γοῦν εὑρήϲειϲ αὐτόν,  
-Z/7/647/10	ὅταν ἐναντίων πραγμάτων μνημονεύῃ, τὸν τρόπον τοῦτον γράφοντα, 
-Z/7/647/11	μᾶλλον δὲ οὐδέποτ' ἄλλωϲ. οἷον ἐκ πολλῶν ὀλίγα παραγράψω ἐκ 
-Z/7/647/12	ταὐτοῦ βιβλίου· κάλλιον γὰρ ἐξ ἑνὸϲ εἶναι δοκεῖ πάντα τὰ παρα-
-Z/7/647/13	δείγματα λαβεῖν. 
-Z/7/647/14	  δύο γυναῖκαϲ ἀναγράφων πρὸ τῆϲ λοιμώδουϲ καταϲτάϲεωϲ, ἐπὶ 
-Z/7/648/1	μὲν τῆϲ προτέραϲ φηϲίν· | 〈”πέμπτῃ πάντα παρωξύνθη, πολλὰ παρέλεγε 
-Z/7/648/2	καὶ πάλιν ταχὺ κατενόει“〉, ἑξῆϲ δ' ἐν τῷ λοιμῷ πολλοὺϲ ἀρρώϲτουϲ 
-Z/7/648/3	γράφει, πρῶτον δὲ ἁπάντων, οὗ μικρὸν πρόϲθεν ἐμνημόνευϲα, ποικίλωϲ 
-Z/7/648/4	τε καὶ ἀνωμάλωϲ νοϲήϲαντα καὶ πολλὰϲ πολλάκιϲ ἐπὶ τἀναντία μετα-
-Z/7/648/5	βολὰϲ ποιηϲάμενον· ἄρχεται δὲ τοῦτον τὸν τρόπον· ”ἐν Θάϲῳ τὸν 
-Z/7/648/6	Πάριον, ὃϲ κατέκειτο ὑπὲρ Ἀρτεμιϲίου, πυρετὸϲ ἔλαβεν ὀξύϲ.“ ἀλλ' 
-Z/7/648/7	οὐδὲν εἰϲ τὸν παρόντα λόγον χρεία 〈τῶν〉 πρώτων ἡμερῶν, ὧν δὲ χρῄζω, 
-Z/7/648/8	τούτων μνημονεύϲω. ”ἑνδεκάτῃ ἵδρωϲεν οὐ δι' ὅλου, περιέψυξεν, ταχὺ 
-Z/7/648/9	δὲ πάλιν ἀνεθερμάνθη“· ϲαφῶϲ γὰρ 〈τῷ ”περιέψυξε“ τὸ ”ἀνεθερμάνθη“ 
-Z/7/649/1	ἐναντίον. | ἑξῆϲ δέ· ”τριακοϲτῇ τετάρτῃ ἄπυροϲ, κοιλίη οὐ ξυνίϲτατο, 
[0057]  [052]  []  []

-Z/7/649/2	καὶ πάλιν ἀνεθερμάνθη. τεϲϲαρακοϲτῇ〉 ἄπυροϲ, κοιλίη ξυνέϲτη χρόνον 
-Z/7/649/3	οὐ πολύν, ἀπόϲιτοϲ, μικρὰ 〈πάλιν〉 ἐπύρεξεν.“ ὅρα δὲ καὶ τὰ ἐφεξῆϲ 
-Z/7/649/4	πάλιν· ”εἰ γάρ τι διαλείποι καὶ διακουφίϲαι, πάλιν ταχὺ ὑπέϲτρεφεν“·  
-Z/7/649/5	ἐναντίον γὰρ τῷ διακουφίϲαι τὸ ὑποϲτρέψαι. ”καὶ τὰ κατὰ κοιλίην“, 
-Z/7/649/6	φηϲί, ”ϲυνιϲτάμενα καὶ πάλιν διαλυόμενα“· τὸ γὰρ ϲυνίϲταϲθαι τῷ 
-Z/7/649/7	διαλύεϲθαι ἐναντίον. ἑξῆϲ δ' ἑτέραν ἄρρωϲτον ἐκτιθέμενοϲ· ”ὀγδόῃ“, 
-Z/7/649/8	φηϲί, ”πολλὰ παρέκρουϲε καὶ τὰϲ ἐχομέναϲ, καὶ πάλιν ταχὺ κατενόει.“ 
-Z/7/649/9	καὶ πάλιν ἑξῆϲ· ”εἰκοϲτῇ μικρὰ περιέψυξεν, καὶ ταχὺ πάλιν ἀνεθερμάνθη.“ 
-Z/7/649/10	καὶ αὖθιϲ πάλιν· ”ἑβδόμῃ καὶ εἰκοϲτῇ ἄπυροϲ, κοιλίη ξυνέϲτη· οὐ πολλῷ 
-Z/7/649/11	δὲ χρόνῳ ὕϲτερον ἰϲχίου δεξιοῦ ὀδύνη ἰϲχυρὴ χρόνον πολύν, πυρετοὶ | 
-Z/7/650/1	δὲ πάλιν παρείποντο.“ εἶτ' ἐφεξῆϲ· ”καὶ τὰϲ ἑπομέναϲ ἄφωνοϲ, καὶ 
-Z/7/650/2	πάλιν διελέγετο.“ 
-Z/7/650/3	  ἀλλὰ τί δεῖ μακρολογεῖν ἁπάντων μνημονεύοντα μυρίων μυριάκιϲ 
-Z/7/650/4	ὄντων; οὕτω πολὺ παρ' αὐτῷ τὸ τοιοῦτον εἶδοϲ τῆϲ ἑρμηνείαϲ, ὡϲ, 
-Z/7/650/5	ὅταν λέγῃ ”κωματώδηϲ καὶ πάλιν ἄγρυπνοϲ“, ἐναργῶϲ ἀντιτίθηϲι τῇ 
-Z/7/650/6	ἀγρυπνίᾳ τὸ κῶμα. καὶ μὴν ‘ἀγρυπνίᾳ’ καὶ καταφορὰν 〈εἰϲ〉 ὕπνον 
-Z/7/650/7	ἔχειϲ ἀντιθεῖναι· οὐδὲν ἄλλο τοίνυν θάτερον ἀναφαίνεται πάλιν ἐκ τοῦ 
-Z/7/650/8	κώματοϲ ϲημαινόμενον. τί δέ, ὅταν λέγῃ ”κατεῖχε δὲ ἢ τὸ κῶμα ϲυν-
-Z/7/650/9	εχέϲ, οὐχ ὑπνῶδεϲ, ἢ μετὰ πόνων ἄγρυπνοι“; καὶ γάρ ἐϲτιν καὶ τὸ τοι-
-Z/7/650/10	οῦτον εἶδοϲ τῆϲ ἑρμηνείαϲ ἴδιον <Ἱπποκράτει>, ἐπιϲημαίνεϲθαι ταύτῃ ϲυν-
-Z/7/650/11	έπεϲθαι μὲν εἰωθότα, νῦν δ' οὐχ ἑπόμενα παρὰ λόγον· οἷον ὅταν εἴπῃ 
-Z/7/650/12	”οἱ μὲν οὖν καῦϲοι ἐλάχιϲτοί τε ἐγένοντο, καὶ ἥκιϲτα τῶν καμνόντων 
-Z/7/650/13	οὗτοι ἐπόνηϲαν· οὔτε γὰρ αἱμορραγίη, 〈εἰ〉 μὴ πάνυ μικρὰ καὶ ὀλίγοι-
-Z/7/650/14	ϲιν, οὔτε παράληροι“. καὶ μετ' ὀλίγα ”οὐδ' ἀποθανόντα οὐδένα οἶδα  
-Z/7/650/15	τότε καύϲῳ οὐδὲ φρενιτικὰ τότε γενόμενα“. δι' ἃ λάβρον ἐκ ῥινῶν 
-Z/7/650/16	αἱμορραγεῖν, ἅπτεϲθαι τῆϲ διανοίαϲ, ὀξεῖϲ ϲχεῖν κινδύνουϲ μηδὲν ἀπαν|-
-Z/7/651/1	τῆϲαι τηνικαῦτα ὁμοίωϲ ἐπιϲημαίνεται. καὶ τὸ ἐπιφερόμενον δὲ ”οὐδὲ 
-Z/7/651/2	φρενιτικὰ οἶδα τότε γενόμενα“ κατὰ τὸν αὐτὸν εἴρηται λόγον. ἐπεὶ 
-Z/7/651/3	γὰρ ταῖϲ αὐταῖϲ καταϲτάϲεϲι καὶ τοῖϲ αὐτοῖϲ αἰτίοιϲ οἵ τε καῦϲοι καὶ 
-Z/7/651/4	〈αἱ〉 φρενίτιδεϲ ἀμέλει κατὰ τὴν ὥραν πλεονάζουϲι τὴν θερινὴν καὶ 
-Z/7/651/5	ἐν χωρίοιϲ θερμοτέροιϲ καὶ ἐν ἡλικίᾳ τῇ τῶν ἀκμαζόντων καὶ ἐν φύ-
-Z/7/651/6	ϲεϲι θερμοτέραιϲ καὶ διαιτήμαϲιν ὡϲαύτωϲ καὶ ἐπιτηδεύμαϲιν, 〈καὶ〉 τὰ 
-Z/7/651/7	φρενιτικὰ πλεονάζειν ἀξιοῦν ἦν, ὡϲ παράλογον ἐπιϲημήναϲθαι τὸ ἀπαν-
-Z/7/651/8	τῆϲαν ‘φρενίτιδεϲ μὲν οὐδ' ὅλωϲ ἐγένοντο, καῦϲοι δὲ πολλοί’. 
-Z/7/651/9	  κατὰ τὴν αὐτὴν γνώμην εἴρηται καὶ ταῦτα· ”ἦν δ' ἡ κατάϲταϲιϲ 
-Z/7/651/10	τῶν γινομένων καύϲων ὧδε· ἀρχόμενοι κωματώδεεϲ, ἀϲώδεεϲ, φρικώ-
-Z/7/651/11	δεεϲ, 〈πυρετὸϲ ὀξύϲ, οὐδὲ διψώδεεϲ〉 λίην οὐδὲ παράληροι“· καὶ μετ' 
-Z/7/651/12	ὀλίγον ”οὔτε γὰρ ᾑμορράγει καλῶϲ οὔτε τιϲ ἄλλη τῶν εἰθιϲμένων 
-Z/7/651/13	ἀπόϲταϲιϲ ἐγένετο κρίϲιμοϲ.“ ἐκεῖνα δὲ πῶϲ εἴρηται ”ἐπάρματα δὲ 
-Z/7/651/14	παρὰ τὰ ὦτα πολλοῖϲ ἑτερόρροπα, καὶ ἐξ ἀμφοτέρων τοῖϲι πλείϲτοιϲιν 
-Z/7/652/1	ἀπείροιϲιν ὀρθοϲτάδην, ἔϲτι δ' οἷϲ | μικρὰ ἐπεθερμαίνοντο, κατέϲβη πᾶϲιν 
-Z/7/652/2	ἀϲινέωϲ, οὐδ' ἐξεπύηϲεν οὐδέν, ὥϲπερ τὰ ἐξ ἄλλων προφάϲεων“; ὄν-
-Z/7/652/3	τωϲ γὰρ παράλογον μηδὲν ἐκπυῆϲαι καὶ οὐκ εἰθιϲμένον πάντωϲ. εἶτ' ἐπι- 
-Z/7/652/4	φέρει· ”ἦν δ' ὁ τρόποϲ αὐτῶν χαῦνα, μεγάλα, 〈κεχυμένα〉, οὐ μετὰ 
-Z/7/652/5	φλεγμονῆϲ“· παράλογον γὰρ χωρὶϲ φλεγμονῆϲ ἅπαϲι γενέϲθαι τὰϲ περὶ 
-Z/7/652/6	τὰ ὦτα ἀποϲτάϲειϲ. 
-Z/7/652/7	  ὥϲτε 〈φέρων〉 πάλιν κἀνταῦθα τὸ κῶμα φαίνεται 〈κατὰ τῆϲ〉 
-Z/7/652/8	καταφορᾶϲ τῆϲ ὑπνώδουϲ, ὅταν λέγῃ· ”ἦν δὲ τὸ κῶμα ϲυνεχέϲ, οὐχ 
-Z/7/652/9	ὑπνῶδεϲ“· ὡϲ γὰρ ὑπνῶδεϲ εἶναι δέον αὐτὸ καὶ ὡϲ τοιοῦτον ἀεὶ 
-Z/7/652/10	γιγνόμενον εἶτα νῦν παραλόγωϲ οὐ γιγνόμενον ἐπιϲημαίνεται. τί δ', 
-Z/7/652/11	ὅταν ἐν ταὐτῷ βιβλίῳ τῷ τρίτῳ τῶν Ἐπιδημιῶν ἐπὶ τοῦ ”Πυθίωνοϲ“ 
-Z/7/652/12	εἴπῃ ”ἐννάτῃ κωματώδηϲ, ἀϲώδηϲ, ὅτε διεγείροιτο“; ϲαφῶϲ γὰρ κἀν-
-Z/7/652/13	ταῦθα τὸ κῶμα καταφοράν τινα δηλοῦν ἔοικεν. 
-Z/7/652/14	  ἀλλ' οὐχ οἷόν τε, φαϲίν, ἅμα καταφέρεϲθαι καὶ ἀγρυπνεῖν. ταῦτα 
-Z/7/652/15	γὰρ οἱ θαυμαϲτοὶ λέγουϲιν ἐξηγηταί, μὴ γιγνώϲκοντεϲ, ὅτι δύο εἰϲὶν 
-Z/7/652/16	εἴδη καταφορᾶϲ, 〈ὡϲ〉 οἵ τε δοκιμώτατοι τῶν ἰατρῶν γεγράφαϲι καὶ 
-Z/7/652/17	αὐτὰ τὰ γιγνόμενα μαρτυρεῖ. |  
-Z/7/662/6	ἀποροῦντοϲ φανερῶϲ τοῦ <Ἱπποκράτουϲ> καὶ μὴ τολ-
-Z/7/662/7	μῶντοϲ ἀποφήναϲθαι βεβαίωϲ ὑπὲρ αὐτῶν, ὥϲπερ ἀμέλει πολλάκιϲ φαί-
-Z/7/662/8	νεται ποιῶν. 
-Z/7/662/9	  ἀρκέϲει δ' ἓν ἢ δύο παραδείγματα χάριν τοῦ μὴ διατρίβειν ἐπὶ 
-Z/7/662/10	πλέον ἐν οὕτω ϲαφεῖ πράγματι. ἐν μὲν οὖν τῷ πρώτῳ τῶν Ἐπιδημιῶν 
-Z/7/662/11	φηϲι· ”μετὰ δὲ ταῦτα δυϲεντεριώδεεϲ ἐγένοντο· ἆρά γε, ὅτι οὔρηϲαν  
-Z/7/662/12	ὑδατώδεα; ϲκεπτέον.“ ἐνταῦθα τὸ ”ϲκεπτέον“ προϲκείμενον οὐδὲ τὸν 
-Z/7/662/13	ἀναιδέϲτατον ἄλλωϲ ἀκούειν ἐάϲει τοῦ 〈”ἆρα“〉 ϲυνδέϲμου πλὴν ὡϲ 
-Z/7/662/14	ἀπορητικοῦ· 〈ὡϲ εὐλαβούμενοϲ γάρ φηϲιν οὕτωϲ〉. ἐν δὲ τῷ ἕκτῳ τῶν 
-Z/7/662/15	Ἐπιδημιῶν ”τὸ 〈μετ' οὔρηϲιν〉 ϲύναγμα“, φηϲί, ”παιδίοιϲ 〈μᾶλλον〉· 
-Z/7/662/16	ἆρά γε, 〈ὅτι〉 ἔνθερμα;“ ἐν αὐτῷ δὲ τῷ Προρρητικῷ ”ἐν φρενιτικοῖϲ 
-Z/7/662/17	λευκὴ διαχώρηϲιϲ κακόν· ἆρά 〈γε〉 ἐπὶ τούτοιϲ καὶ νωθρότηϲ;“ καὶ πά-
-Z/7/663/1	λιν | ”ἀφωνίη πνεύματοϲ ἐν τοῖϲ πνιγομένοιϲ οὐ πρόχειρον πονηρόν. 
-Z/7/663/2	ἆρά γε καὶ παρακρουϲτικοῖϲ οὐ τοιόνδε;“ εἰ τοίνυν χρὴ κεφαλὴν ἐπι-
-Z/7/663/3	δοῦναι τῷ λόγῳ, καὶ μήτ' ἄλλοϲ τιϲ τῶν Ἑλλήνων οὕτωϲ κέχρηται 
-Z/7/663/4	τῷ ”ἆρα“ ϲυνδέϲμῳ μήθ' <Ἱπποκράτηϲ> αὐτόϲ, ὡϲ ἐγὼ νῦν ἔδειξα, 
-Z/7/663/5	μέμψαιτ' ἄν τιϲ, οἶμαι, τοὺϲ ἐξηγηϲαμένουϲ ὡϲ οὐκ ἀπορητικὸν ϲύνδεϲμον. 
-Z/7/663/5	 
-Z/7/663/6	  Καίτοι χαλεπώτερον ἐμαυτῷ τὸν λόγον ἐπίϲταμαι ποιῶν. δι-
-Z/7/663/7	ωριϲμένηϲ γὰρ τῆϲ ὑπνώδουϲ καταφορᾶϲ ἀπὸ τῆϲ οὐχ ὑπνώδουϲ φρε-
-Z/7/663/8	νίτιδοϲ οὔϲηϲ, πῶϲ ἂν ἔτι δεόντωϲ ἀπορῶν φαίνοιτο καὶ 〈μὴ〉 βεβαίωϲ 
-Z/7/663/9	ἀποφαινόμενοϲ φρενιτικοὺϲ εἶναι τοὺϲ τοιούτουϲ; ἀλλ' (ἧττον γὰρ ἐμοὶ 
-Z/7/663/10	μέλει τῆϲ ἐν τοῖϲ λόγοιϲ χαλεπότητοϲ ἢ τῆϲ ἀληθείαϲ) ὅτι τε ἀπορη-
-Z/7/663/11	τικόϲ ἐϲτιν ὁ ϲύνδεϲμοϲ ὁμολογῶ καὶ δείξω τὴν αἰτίαν, δι' ἣν οὐκ 
-Z/7/663/12	ἐτόλμηϲε φρενιτικοὺϲ εἶναι τοὺϲ τοιούτουϲ ἀποφήναϲθαι ὁ <Ἱπποκρά-
-Z/7/663/13	τηϲ>, ἀλλ' ἔτι ἀπορεῖ. 
-Z/7/663/14	  τὸ γὰρ ”ἐν ἀρχῇϲι“ προϲκείμενον τὴν πᾶϲαν ἔχει τοῦ λόγου  
-Z/7/663/15	δύναμιν, ὃ παραλείπουϲιν οἱ πολλοὶ τῶν ἐξηγητῶν ὥϲπερ μάτην προϲ-
-Z/7/663/16	γεγραμμένον. παραπλήϲιον γάρ τι ϲυμβαίνει πολλῶν ἀρχομένοιϲ νοϲη-
-Z/7/664/1	μάτων, οἷον ἔν τιϲι | τῶν μεθυϲθέντων ἔϲτιν ἰδεῖν γιγνόμενον· ὅταν μὲν 
-Z/7/664/2	κωματώδειϲ ὦϲι, καὶ ϲφάλλονται καὶ βαρῶϲι τὴν κεφαλὴν καὶ μηδ' εἰ 
-Z/7/664/3	βιάζοιντο διαίρειν δύνανται τὰ βλέφαρα, δι' αὐτὸ δ' αὖ πάλιν τοῦτο 
-Z/7/664/4	τὸ βάροϲ ὑπνοῦν ἀδυνατοῦϲιν ἀϲώμενοι καὶ ϲτρεφόμενοι καὶ ῥιπτοῦν-
-Z/7/664/5	τεϲ ἑαυτοὺϲ καὶ μεταβάλλοντεϲ ἄλλοτε εἰϲ ἄλλο ϲχῆμα. ταῦτα γὰρ ἔϲτιν 
-Z/7/664/6	ἰδεῖν πολλάκιϲ ἐπὶ τῶν μεθυϲθέντων γιγνόμενα, πληρωθείϲηϲ αὐτῶν ἐν 
-Z/7/664/7	τῇ μέθῃ τῆϲ κεφαλῆϲ, εἶτα ὑπὸ τοῦ βάρουϲ ἅμα τ' εἰϲ κῶμα κατα-
-Z/7/664/8	ϲπώϲηϲ ἅμα τε ὕπνον κωλυούϲηϲ. 
-Z/7/664/9	  οὕτωϲ οὖν καὶ πλήθουϲ ἀπέπτου τὴν κεφαλὴν κατειληφότοϲ ἄγρυ-
-Z/7/664/10	πνοί τε ἅμα καὶ κωματώδειϲ εἰϲίν. καὶ τοῦτο κατ' ἀρχὰϲ γενόμενον 
-Z/7/664/11	ἔϲτιν ὅτε μὲν ἐπέφθη καλῶϲ, ὥϲπερ κἂν ἐξ οἴνου τοιοῦτον εἴη γεγο-
-Z/7/664/12	νόϲ (ἀλλ' οὕτωϲ μὲν οὔτε λήθαργοϲ οὔτε φρενῖτιϲ ἠκολούθηϲεν), ἔϲτιν 
-Z/7/664/13	ὅτε 〈δὲ〉 δριμὺ γενόμενον εἰϲ φρενῖτιν ἐτελεύτηϲε. πολλοῖϲ δ' αὖ τὸ 
-Z/7/664/14	μὲν λεπτότερον ἢ πεφθὲν ἢ διαφορηθὲν ἐκενώθη, ὑπέμεινε δὲ τὸ πα-
-Z/7/664/15	χύτερον, καὶ οὕτω λήθαργοϲ ἐπεγένετο. 
-Z/7/664/16	  προεληλυθότοϲ μὲν τοῦ τοιούτου νοϲήματοϲ ἡ τοιαύτη διάθεϲιϲ, 
[0057]  [052]  []  []

-Z/7/664/17	ὡϲ μὲν ἡμεῖϲ ἐδείξαμεν, ἐγγὺϲ ἤδη φρενίτιδοϲ, ὡϲ δὲ οἱ τὸ μικτὸν 
-Z/7/665/1	πάθοϲ ἐκ ληθάργου | καὶ φρενίτιδοϲ εἰϲάγοντεϲ ὑπολαμβάνουϲιν, ἐκείνῳ 
-Z/7/665/2	δόξειεν ἂν εἶναι ϲυγγενεϲτέρα. πότερον δ' ἤδη τοὺϲ οὕτωϲ ἔχονταϲ 
-Z/7/665/3	ὀνομάζειν χρὴ φρενιτικοὺϲ ἢ ὀλίγον ὕϲτερον ἔϲεϲθαι 〈προϲδοκᾶν〉, 
-Z/7/665/4	τοῦθ' ἑτέραϲ ἂν εἴη ϲκέψεωϲ οὔτ' ὠφελούϲηϲ τι τὰ νῦν προκείμενα  
-Z/7/665/5	καὶ ἄλλωϲ οὐκ εὖ διατε〈θείϲηϲ διὰ〉 τοῦ ”εἰϲίν“, ὃ καὶ τινὲϲ μὲν προϲ-
-Z/7/665/6	γράφουϲι τῷ ”ἆρα φρενιτικοί“, τινὲϲ δὲ οὔ.  