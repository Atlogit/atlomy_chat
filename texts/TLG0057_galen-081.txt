
[0057]  [081]  []  []

-Z/t/1/1	          {ΓΑΛΗΝΟΥ 
-Z/t/1/2	    ΕΙΣΑΓΩΓΗ ΔΙΑΛΕΚΤΙΚΗ} 
-Z/1/1/1	  (Τῶν φαινομένων τὰ μὲν αἰσθήσει γιγνώ)σκομεν 
-Z/1/1/2	ἅπαντες ἄνθρωποι, τὰ δὲ νοήσει μόνῃ, καὶ 〈ταῦ〉τα 
-Z/1/1/3	(μὲν ἀναποδείκτως, τὰ δὲ μή)τε αἰσθήσει μήτε νοήσει 
-Z/1/2/1	γιγνωσκόμενα δι' ἀποδείξεως. (δεῖ δὲ τῶν δι' ἀπο-
-Z/1/2/2	δείξεως γιγνωσκομένων) ἐκ προγιγνωσκομένων εἶναι τὴν 
-Z/1/2/3	εὕρεσιν, οὐ μὴν ἁπλῶς γ' οὕτως (ἐκ τῶν ἐπιτυχόντων), 
-Z/1/2/4	ἀλλ' ἐκ τῶν οἰκείων 〈τῷ〉 ἀποδειχθησομένῳ, ἐπειδὴ 
-Z/1/2/5	καὶ ἐκ λό(γου τινὸς οἰκείου πείσομεν τὸν ἀναγ)κασθη-
-Z/1/2/6	σόμενον τὸν λόγον τοῦτον ὑπὲρ ἑκάστου τῶν ἀπο(ρου-
-Z/1/2/7	μένων συγχωρεῖν·) οἷον εἰ οὕτως ἔτυχεν ὁμολογήσομεν 
-Z/1/2/8	ἴσον εἶναι (Θέωνα Δίωνι, καὶ Φίλωνα δ' ἴσον εἶ)ναι 
-Z/1/2/9	τῷ αὐτῷ Δίωνι· συμβήσεται γὰρ ἐκ τούτων ἴσος εἶναι 
-Z/1/2/10	(Θέων Φίλωνι διὰ τὸ τὰ τῷ αὐτῷ ἴσα) καὶ ἀλλή- 
-Z/1/3/1	λοις ὑπάρχειν ἴσα. καὶ τοίνυν ἡ ἀπό(δειξις ἥδ' ἐκ 
-Z/1/3/2	τριῶν συνίστα)ται, πρώτου μὲν τοῦ πρώτου ῥηθέντος, 
-Z/1/3/3	ὅπερ ἦν ‘ἴσος ἐστὶ (Δίωνι Θέων’, δευτέρου δὲ τοῦ 
-Z/1/3/4	μετ' α)ὐτό ‘Δίωνι Φίλων ἐστὶν ἴσος’ καὶ τρίτου πρὸς 
-Z/1/3/5	τούτοις 〈τοῦ〉 ‘τὰ (τῷ αὐτῷ ἴσα καὶ ἀλλήλοις ἐστὶν 
-Z/1/3/6	ἴ)σα·’ περανθήσεται δὲ ἐξ αὐτῶν ἴσος εἶναι Θέων 
-Z/1/4/1	(Φίλωνι. καὶ ἔστι τοῦτο μὲν τὸ καλούμ)ενον συμ-
-Z/1/4/2	πέρασμα, λῆμμα δὲ ἐξ ὧν ληφθέντων (ἐκεῖνο συμ-
-Z/1/4/3	περαίνεται· ἡ δὲ πᾶσα λέξις δι' ἧ)ς ὁμολογηθέντων 
-Z/1/4/4	τινῶν ἐπιφέρεταί τι συμπέρασμα, (συμπέρασμά τε 
-Z/1/4/5	προσαγορεύεται καὶ τοῦτ)' αὐτὸ καὶ συλλογισμός· καὶ 
-Z/1/4/6	μὲν δὴ καὶ τὸ συμπέρασμα (μόνον συλλογισμὸν κα-
-Z/1/5/1	λούντων ὀρθῶς ἄν τις ὀλιγω)ρήσειεν. (εἰ μὲν οὖν 
-Z/1/5/2	αἰσθήσει προγνόντες ἢ ἀποδείξει προτει)νόμεθά τι περὶ 
-Z/1/5/3	τῆς τῶν ὄντων φύσεως, ὀνομαζέσθω πρότασις (τοῦτο· 
-Z/1/5/4	οὕτω γὰρ καὶ τοῖς παλαιοῖ)ς ἔθος ἦν καλεῖν· (εἰ δὲ 
-Z/1/5/5	τῇ νοήσει τίς ἐστιν ἐξ αὑτοῦ) πιστὸς λόγος, ἀξίωμα 
-Z/1/5/6	κεκλήκασι, καθάπερ 〈τὸ〉 ‘τὰ τῷ αὐτῷ (ἴσα καὶ ἀλλή-
-Z/1/5/7	λοις ἐστὶν ἴσα’· τοῖς δὲ κοινῶς ἅπαντας τοὺς 
-Z/1/5/8	ἀποφαντι)κοὺς λόγους ἀξιώματα προσαγορεύουσιν οὐ 
-Z/1/5/9	διενεχθή(σ)ῃ, μαθὼν δ' αὐτῶν τὸ ἔθος οὕτως 
-Z/1/5/10	ἄκουσον λεγόντων ὡς ἐκεῖνοι βούλονται.  
-Z/2/1/1	  〈Τῶν δὲ προτάσεων〉 ἔνιαι μὲν ὑπὲρ ἁπλῆς 
-Z/2/1/2	ὑπάρξεως ἀποφαίνονται, καθάπερ ὁπόταν εἴπῃς ‘πρό-
-Z/2/1/3	νοια ἔστιν· ἱπποκένταυρος οὐκ ἔστιν’ [αἴνιγμα] ἢ 〈περὶ 
-Z/2/1/4	τῆς οὐσίας, καθάπερ〉 αἱ τοιαίδε ‘ὁ ἀὴρ σῶμά ἐστιν· 
[0057]  [081]  []  []

-Z/2/1/5	ὁ ἀὴρ οὐκ ἔστι σῶμα’, ὑπὲρ δὲ τοῦ μεγέθους ‘ὁ ἥλιος 
-Z/2/1/6	〈ποδιαῖός ἐστιν· ὁ ἥλιος〉 οὐκ ἔστι ποδιαῖος’, ἔνιαι δὲ 
-Z/2/1/7	ὑπὲρ τῆς ποιότητος ‘ὁ ἥλιος 〈φύσει θερμός ἐστιν· ὁ 
-Z/2/1/8	ἥλιος〉 οὐκ ἔστι φύσει θερμός’, ἔνιαι δὲ ὑπὲρ τοῦ 〈πρός〉 
-Z/2/1/9	τι ‘μείζων ἐστὶν ὁ ἥλιος τῆς σελήνης· 〈οὐ μείζων ἐστὶν 
-Z/2/1/10	ὁ ἥλιος τῆς σελήνης’〉, ἔνιαι δὲ ὑπὲρ τοῦ ποτέ ‘κατὰ 
-Z/2/1/11	τὰ Πελοποννησιακὰ γέγονεν Ἱπποκράτης’ ἢ ‘οὐ γέγονε 
-Z/2/1/12	κατὰ τὰ Πελοποννησιακά’, ἔνιαι δὲ ὑπὲρ τοῦ ποῦ 
-Z/2/1/13	‘δεύτερος ἀπὸ γῆς ἐστιν ὁ ἥλιος· οὐκ ἔστιν δεύτερος 
-Z/2/1/14	ἀπὸ γῆς ὁ ἥλιος’, τινὲς δὲ ὑπὲρ τοῦ κεῖσθαι ‘καθήμενόν 
-Z/2/1/15	ἐστι τὸ τοῦ Διὸς Ὀλυμπιᾶσιν ἄγαλμα· 〈οὐκ ἔστι 
-Z/2/1/16	καθήμενον τὸ τοῦ Διὸς Ὀλυμπιᾶσιν ἄγαλμα’〉, τινὲς 
-Z/2/1/17	〈δὲ ὑπὲρ τοῦ ἔχειν ‘ὑπο〉δέδεται τὸ τοῦ Διὸς ἄγαλμα· 
-Z/2/1/18	〈οὐχ ὑποδέδεται τὸ τοῦ Διὸς ἄγαλμα’〉, τινὲς δὲ ὑπὲρ 
-Z/2/1/19	τοῦ ποιεῖν ‘θερμαίνει τὸ ῥόδινον· 〈τὸ ῥόδινον〉 οὐ 
-Z/2/1/20	θερμαίνει’, ἔνιαι δὲ περὶ τοῦ πάσχειν ‘θερμαίνεσθαι 
-Z/2/1/21	πεφύκαμεν ὑπὸ τοῦ ῥοδίνου· οὐ θερμαίνεσθαι πεφύ-
-Z/2/2/1	καμεν ὑπὸ τοῦ ῥοδίνου’. τὰς τοιαύτας οὖν προτάσεις 
-Z/2/2/2	ἁπάσας κατηγορικὰς ὀνομάζομεν ἕνεκα σαφοῦς τε ἅμα  
-Z/2/2/3	καὶ συντόμου διδασκαλίας, τὰ μέρη δὲ ἐξ ὧν σύγκεινται 
-Z/2/2/4	καλοῦμεν ὅρους ἑπόμενοι [τῶν ἐν] τῇ παλαιᾷ 
-Z/2/2/5	συνηθείᾳ, οἷον ἐν τῇ ‘Δίων περιπατεῖ’ τόν τε Δίωνα 
-Z/2/2/6	καὶ τὸ περιπατεῖν, ὑποκείμενον ὅρον τὸν Δίωνα, κατη-
-Z/2/3/1	γορούμενον δὲ τὸ περιπατεῖν λαμβάνομεν. ὅταν μὲν 
-Z/2/3/2	οὖν ἐξ ὀνόματος ᾖ καὶ ῥήματος ἡ πρότασις, οὕτω χρὴ 
-Z/2/3/3	διαιρεῖν τοὺς ὅρους· ὅταν δὲ ἐξ ὀνομάτων καὶ ῥή-
-Z/2/3/4	ματος οἷον ἐν τῇ ‘Δίων ἄνθρωπός ἐστιν’, ὑποκεῖσθαι 
-Z/2/3/5	μὲν ἐροῦμεν τὸν Δίωνα, κατηγορεῖσθαι δὲ τὸν ἄνθρω-
-Z/2/3/6	πον, ἔξωθεν δὲ προσκατηγορεῖσθαι ἐπίρρημα τὴν κοινω-
-Z/2/4/1	νίαν τῶν ὅρων ἐνδεικνύμενον. ὅταν μὲν οὖν ἐπὶ 
-Z/2/4/2	Δίωνός τι κατηγορῶμεν, οὐκ ἐγχωρεῖ λέγειν οὔτε πᾶς 
-Z/2/4/3	οὔτε τὶς· ὅταν δ' ἐφ' ἑτέρου πράγματος ὃ τέμνεσθαι 
-Z/2/4/4	δύναται, καθάπερ ἐπ' ἀνθρώπου καὶ δένδρου, διωρίσθαι 
-Z/2/4/5	χρὴ κατὰ τὸν λόγον, εἴτε παντὸς αὐτοῦ κατηγορεῖται 
-Z/2/4/6	τὸ κατηγορούμενον εἴτε τινός, ὡσαύτως δὲ καὶ εἰ παν-
-Z/2/5/1	τὸς ἢ τινὸς ἀποφάσκεται. καὶ τοίνυν αἱ προτάσεις αἱ 
-Z/2/5/2	μὲν ἅμα τῷ πᾶς λεγόμεναι καθόλου καταφατικαὶ κα-
-Z/2/5/3	λείσθωσαν, ὡς ἂν εἴπωμεν ‘ἅπας ἄνθρωπος ζῷόν 
-Z/2/5/4	ἐστιν· ἅπασα πλάτανος δένδρον ἐστίν’. αἱ δὲ ἀπο-
-Z/2/5/5	φάσεις παντὸς τοῦ γένους κατηγορούμεναι ἀποφατικαί 
-Z/2/5/6	τε καὶ στερητικαὶ καθόλου προσαγορευέσθωσαν, ὡς 
-Z/2/5/7	ὅταν εἴπωμεν ‘οὐδεὶς ἄνθρωπος † γραπτός ἐστιν’· ὅσαι 
-Z/2/5/8	δ' οὔτε κατηγοροῦσιν οὔτε ἀποφάσκουσιν ὅλου τοῦ  
-Z/2/5/9	γένους, ἐν μέρει καλείσθωσαν, ὡς ἐπὶ μέρους κατα-
-Z/2/5/10	φατικὴ μὲν ἡ τοιαύτη ‘τὶς ἄνθρωπος ζῷόν ἐστιν’, ἀπο-
-Z/2/5/11	φατικὴ δὲ ἡ τοιάδε ‘τὶς ἄνθρωπος οὐκ ἔστι ζῷον’· 
-Z/2/5/12	ἴσον δὲ δυναμένην τῇ τελευταίᾳ προτάσει τὴν τοιαύτην 
-Z/2/5/13	‘οὐ πᾶς ἄνθρωπος ζῷόν ἐστιν’ ἀποφατικὴν ἐν μέρει 
-Z/2/6/1	καὶ ταύτην ὀνομάζομεν. ὅταν δὲ οὐσίας ὡρισμένης οὐ 
-Z/2/6/2	κατὰ τὸ εἶδος μόνον, ἀλλὰ καὶ κατὰ τὸν ἀριθμὸν κατη-
-Z/2/6/3	γορῶμέν τι, τότε οὐκ ἔτ' ἐγχωρεῖ λέγειν οὔτε τὸ πᾶς 
-Z/2/6/4	οὔτε τὸ τὶς οὔτε τὸ οὐ πᾶς οὔ〈τε τὸ οὐ〉δείς· ἐν γοῦν 
-Z/2/6/5	τῇ ‘Δίων ἄνθρωπός ἐστιν’ οὐδὲν τῶν εἰρημένων 
-Z/2/6/6	οἷόν τε προσθεῖναι. 
-Z/3/1/1	  Γένος ἄλλο προτάσεών ἐστιν ἐν αἷς τὴν ἀπόφαν-
-Z/3/1/2	σιν οὐ περὶ τῆς ὑπάρξεως ποιούμεθα τῶν πραγμάτων, 
-Z/3/1/3	ἀλλὰ περὶ τοῦ τίνος ὄντος τί ἐστι καὶ τίνος οὐκ ὄντος 
-Z/3/1/4	τί ἐστιν· ὑποθετικαὶ δὲ ὀνομαζέσθωσαν αἱ τοιαῦται 
-Z/3/1/5	προτάσεις, αἱ μέν, ὅταν τινὸς ἑτέρου ὄντος ἐξ 
-Z/3/1/6	ἀνάγκης εἶναι λέγωσι τόδε τι, κατὰ συνέχειαν, αἱ δέ, 
-Z/3/1/7	ὅταν ἤτοι μὴ ὄντος εἶναι ἢ [μὴ] ὄντος μὴ εἶναι, διαιρε-
-Z/3/2/1	τικαί. λέγειν δὲ 〈εἶναι〉 ἢ ὑπάρχειν οὐ διαφέρει παρὰ 
-Z/3/2/2	τοῖς Ἕλλησιν ἅπασι τοῖς τε νῦν καὶ τοῖς παλαιοῖς, 
-Z/3/2/3	ὥσπερ οὐδὲ τὸ ὑφεστηκέναι· παρὰ τοῖς νῦν γὰρ καὶ τοῦτο 
-Z/3/2/4	κατὰ τῆς αὐτῆς ἐννοίας λέγεται· ἐπεὶ δὲ τῶν αἰσθητῶν 
-Z/3/2/5	πραγμάτων ἔχομεν μνήμας, ὅταν μὲν 〈κατὰ〉 κινήσεις  
-Z/3/2/6	ταύτας ποιησώμεθα καθάπερ εἰ τύχοι Ἀθηναίων, 
-Z/3/2/7	ὀνομαζέσθω τοῦτο ἡμῖν νόησις, ὅταν δὲ ἡσυχάζουσαι 
-Z/3/2/8	τύχωσιν, ἔννοιαι· τοιαῦται δ' εἰσὶ καὶ ἄλλαι οὐκ ἐκ 
-Z/3/2/9	μνήμης τῶν αἰσθήσεων, ἀλλ' ἔμφυτοι πᾶσιν ὑπάρχουσαι, 
-Z/3/2/10	καλοῦσι δὲ αὐτὰς οἱ παλαιοὶ τῶν φιλοσόφων, ὅταν 
-Z/3/2/11	ἑρμηνεύωνται διὰ φωνῆς, ἀξίωμα· πολλάκις μέντοι καὶ 
-Z/3/3/1	τὴν ἔννοιαν νόησιν ὀνομάζουσιν οἱ Ἕλληνες. μάλιστα 
-Z/3/3/2	μὲν οὖν ἐπειδὰν ὑπάρχον τι πιστεύηται δι' ἕτερον 
-Z/3/3/3	ὑπάρχειν ἢ κατὰ συνέχειαν, ὑποθετικὴ πρὸς τῶν 
-Z/3/3/4	παλαιῶν φιλοσόφων ὀνομάζεται 〈ἡ〉 πρότασις, ἤδη δὲ 
-Z/3/3/5	καὶ ἐπειδὰν [μέντοι] διότι μὴ ἔστι τόδε, εἶναι τόδε 
-Z/3/3/6	νοῶμεν, οἷον 〈ὅτι〉 νὺξ οὐκ ἔστιν, ἡμέραν εἶναι· μά-
-Z/3/3/7	λιστα μὲν οὖν ὀνομάζουσι τὴν τοιαύτην πρότασιν 
-Z/3/3/8	διαιρετικήν, οὐ μὴν ἀλλὰ καὶ διεζευγμένον ἀξίωμά τισι 
-Z/3/3/9	τῶν νεωτέρων φιλοσόφων ὀνομάζεται, καθάπερ γε καὶ 
-Z/3/3/10	συνημμένον τὸ ἕτερον εἶδος τῶν προτάσεων τῶν ὑπο-
-Z/3/3/11	θετικῶν ἃς κατὰ συνέχειαν ἐλέγομεν γίγνεσθαι· οἰκει-
-Z/3/3/12	οτέρα δέ ἐστι λέξις τὸ [τὰ] διεζευγμένον τοῖς ἀξιώμασιν, 
-Z/3/3/13	ἃς δηλονότι διαιρετικὰς προτάσεις ἔφαμεν ὀνομάζεσθαι, 
-Z/3/3/14	διὰ τοῦ ἤτοι συνδέσμου—διαφέρει δὲ οὐδὲν ‘ἤ’ διὰ 
-Z/3/3/15	μιᾶς συλλαβῆς λέγειν ἢ διὰ δυοῖν—(ἢ) τοῖς συνημ-
-Z/3/3/16	μένοις διὰ τοῦ εἰ 〈ἢ ἐπεί,〉 εἴπερ ἓν καὶ οὗτοι σημαί- 
-Z/3/4/1	νουσιν. ὡς ὀνομάζεσθαι τὸν μὲν τοιοῦτον λόγον ‘εἰ 
-Z/3/4/2	ἡμέρα ἐστίν, ὁ ἥλιος ὑπὲρ γῆς ἐστιν’ συνημμένον 
-Z/3/4/3	ἀξίωμα κατά γε τοὺς νεωτέρους φιλοσόφους, κατὰ 
-Z/3/4/4	μέντοι τοὺς παλαιοὺς πρότασιν ὑποθετικὴν κατὰ συν-
-Z/3/4/5	έχειαν· τοὺς δέ γε τοιούτους ‘ἤτοι γ' ἡμέρα ἐστὶν ἢ 
-Z/3/4/6	νύξ ἐστι’ διεζευγμένον μὲν ἀξίωμα παρὰ τοῖς νεωτέ-
-Z/3/4/7	ροις φιλοσόφοις, πρότασιν δὲ ὑποθετικὴν κατὰ διαίρε-
-Z/3/5/1	σιν παρὰ τοῖς παλαιοῖς. ἴσον δὲ ἡ διαιρετικὴ πρό-
-Z/3/5/2	τασις δύναται τῷ τοιούτῳ λόγῳ ‘εἰ μὴ ἡμέρα ἐστί, 
-Z/3/5/3	νύξ ἐστιν’, ὃν ἐν σχήματι λέξεως συνημμένῳ λεγόμε-
-Z/3/5/4	νον, ὅσοι μὲν ταῖς φωναῖς μόνον προσέχουσι, συν-
-Z/3/5/5	ημμένον ὀνομάζουσιν, ὅσοι δὲ τῇ φύσει τῶν πραγμά-
-Z/3/5/6	των, διεζευγμένον· ὡσαύτως δὲ καὶ τὸ τοιοῦτον εἶδος 
-Z/3/5/7	τῆς λέξεως ‘εἰ μὴ νύξ ἐστιν, ἡμέρα ἐστίν’ διεζευγμένον 
-Z/3/5/8	ἐστὶν ἀξίωμα τῇ φύσει τῶν πραγμάτων αὐτῇ, συν-
-Z/3/5/9	ημμένου δὲ ἰδέαν ἔχει τῇ λέξει. 
-Z/4/1/1	  Ἡ μὲν οὖν τοιαύτη φύσις τῶν πραγμάτων τελείαν 
-Z/4/1/2	ἐνδείκνυται τὴν μάχην, ἡ δὲ ἑτέρα τὴν ἐλλιπῆ, καθ' 
-Z/4/1/3	ἣν ὧδέ πως λέγομεν ‘εἰ Ἀθήνησίν ἐστιν Δίων, οὐκ 
-Z/4/2/1	ἔστιν Ἰσθμοῖ Δίων’. ἡ γάρ τοι μάχη κοινὸν μὲν ἔχει 
-Z/4/2/2	τὸ μὴ συνυπάρχειν τὰ [μὴ συμ]μαχόμενα, διαφέρει (δὲ) 
-Z/4/2/3	τῷ τινὰ μὲν πρὸς τῷ μὴ συνυπάρχειν μηδὲ συναπόλ-
-Z/4/2/4	λυσθαι δύνασθαι, τισὶ δὲ καὶ τοῦθ' ὑπάρχειν· ὅταν 
-Z/4/2/5	οὖν ἓν μόνον αὐτοῖς τὸ μὴ συνυπάρχειν, ἐλλιπής ἐστιν  
-Z/4/2/6	ἡ μάχη, ὅταν δὲ (καὶ) τοῦτο τὸ 〈μὴ〉 συναπόλλυσθαι, 
-Z/4/2/7	τελεία· τῶν γὰρ τοιούτων πραγμάτων ἀνάγκη δυοῖν 
-Z/4/3/1	θάτερον οὐκ εἶναι. διὸ καὶ συλλογισμὸς αὐτοῖς 
-Z/4/3/2	διττός, εἰ μὲν προσληφθείη τὸ ἡμέραν εἶναι περαινο-
-Z/4/3/3	μένου τοῦ μὴ εἶναι νύκτα, προσληφθέντος δὲ τοῦ μὴ 
-Z/4/3/4	εἶναι ἡμέραν, τοῦ νύκτα εἶναι· κατὰ δὲ τὴν ἐλλιπῆ μά-
-Z/4/3/5	χην ἓν μόνον 〈ἔστ〉ι προσλαβόν〈τα〉 τῶν κατὰ τὴν μάχην 
-Z/4/3/6	ἀναιρεῖν θάτερον· ὃ δ' ἂν οὕτως προσλαμβάνῃς ἀξίωμα, 
-Z/4/4/1	πρόσληψις εἰκότως ὀνομάζεται. ἐπὶ μὲν 〈οὖν〉 τῆς ἐλλει-
-Z/4/4/2	πούσης μάχης ἐν ἔθει τοῖς Ἕλλησίν ἐστιν οὕτω λέγειν 
-Z/4/4/3	‘〈οὐκ ἔστιν〉 Ἀθήνησί τε καὶ Ἰσθμοῖ Δίων’ ἐνδεικτι-
-Z/4/4/4	κήν τε ἕξει τὴν τοιαύτην φωνήν, ὅσοις τῆς ἐλλιποῦς 
-Z/4/4/5	〈μέτεστι〉 μάχης· εἰ δὲ ἐφ' ἑτέρων λέγοιτο φωνῶν 〈ἃ〉 
-Z/4/4/6	μήτε ἀκολουθίαν ἔχει πρὸς ἄλληλα μήτε μάχην [ἀπο-
-Z/4/4/7	φατικήν], συμπεπλεγμένον καλέσομεν τὸ τοιοῦτον 
-Z/4/4/8	ἀξίωμα, καθάπερ ἐπὶ τοῦ ‘Δίων περιπατεῖ καὶ Θέων 
-Z/4/4/9	διαλέγεται’· ταυτὶ γὰρ οὔτε μάχην οὔτε ἀκολουθίαν 
-Z/4/5/1	ἔχοντα κατὰ συμπλοκὴν ἑρμηνεύε〈τα〉ι. διὸ κἀπειδὰν 
[0057]  [081]  []  []

-Z/4/5/2	ἀποφάσκωμεν αὐτά, τὸν λόγον ἐκεῖνον ἤτοι γε ἀπο-
-Z/4/5/3	φατικὴν συμπλοκὴν ἢ ἀποφατικὸν εἶναι συμπεπλεγμέ- 
-Z/4/5/4	νον φήσομεν· οὐδὲν γὰρ πρὸς τὸ παρὸν διαφέρει 
-Z/4/5/5	συμπεπλεγμένον λέγειν ἀποφατικὸν ἢ συμπλοκὴν 〈ἀπο-
-Z/4/5/6	φατικήν〉, ἔχοντός γέ σου σκοπὸν ἐν ἁπάσῃ λέξει 
-Z/4/5/7	τὸ δηλῶσαι σαφῶς τοῖς πέλας ὅτιπερ ἂν αὐτὸς ἐννοῇς. 
-Z/4/6/1	ἀλλ' οἱ περὶ Χρύσιππον κἀνταῦθα τῇ λέξει μᾶλλον ἢ 
-Z/4/6/2	τοῖς πράγμασι προσέχοντες τὸν νοῦν ἅπαντα τὰ διὰ 
-Z/4/6/3	τῶν συμπλεκτικῶν καλουμένων συνδέσμων συνιστάμενα 
-Z/4/6/4	κἂν ἐκ μαχομένων ἢ ἀκολούθων συμπεπλεγμένα κα-
-Z/4/6/5	λοῦσιν, ἐν οἷς μὲν σύγκειταί τις ἀκρίβεια διδασκαλίας 
-Z/4/6/6	ἀμελῶς χρώμενοι τοῖς ὀνόμασιν, ἐν οἷς δὲ οὐδὲν δια-
-Z/4/6/7	φέρον αἱ φωναὶ σημαίνουσιν αὐτοὶ νομοθετοῦντες ἴδια 
-Z/4/6/8	σημαινόμενα· οἱ δὲ οὐχ οὕτως χρή〈σαιντ' ἂν〉 τοῖς 
-Z/4/6/9	ὀνόμασιν, εἴπερ Ἑλληνίζειν τε καὶ σαφεῖς εἶναι τοῖς 
-Z/4/7/1	ἀκούουσι βούλοιντο. αὐτίκα γε τὸ ἀκόλουθον ἐάν τε 
-Z/4/7/2	οὕτως ὡς εἴρηται νῦν λέγῃς ἐάν τε ἑπόμενον ἢ συν-
-Z/4/7/3	ηρτημένον, οὐ διοίσει· ἅπαντα γὰρ τὰ τοιαῦτα λέγεται 
-Z/4/7/4	τῶν ὀνομάτων ἐκ μεταφορᾶς ἀπὸ τῶν κυρίως κατὰ 
-Z/4/7/5	τὸν βίον ὠνομασμένων συνῆφθαί τε καὶ συνηρτῆσθαι· 
-Z/4/7/6	κατὰ πολλοὺς δὲ τρόπους γίγνεται τοῦτο, περὶ ὧν 
-Z/4/7/7	ἐπισκέψασθαι τῆς ἀποδεικτικῆς ἐστιν, [καὶ] ὥσπερ 
-Z/4/7/8	γε καὶ τὸ μάχεσθαι κατὰ πολλοὺς γίγνεται τρόπους. 
-Z/5/1/1	  Ἀλλὰ νῦν γε τὰς προσηγορίας αὐτῶν διαιρώμεθα· 
-Z/5/1/2	καὶ τοίνυν ἕνεκα σαφοῦς τε ἅμα καὶ συντόμου διδασκα-
-Z/5/1/3	λίας οὐδὲν κωλύει τὰ μὲν τὴν τελείαν μάχην ἔχοντα  
-Z/5/1/4	διεζευγμένα καλεῖν, τὰ δὲ τὴν ἐλλιπῆ παραπλήσια 
-Z/5/1/5	διεζευγμένοις· παραπλήσια δὲ λέγειν ἢ ὅμοια διαφερέτω 
-Z/5/1/6	μηδέν· 〈ἐν〉 ἐνίοις δ' ἀξιώμασιν ἐγχωρεῖ μὲν εἶναι 
-Z/5/1/7	καὶ πλείω καὶ πάντα, μὴ μόνον ἕν, ἀναγκαῖον δ' ἐστὶ 
-Z/5/1/8	τὸ ἓν ὑπάρχειν· ὀνομάζουσι δὲ ἔνιοι τὰ τοιαῦτα παρα-
-Z/5/1/9	διεζευγμένα, τῶν διεζευγμένων ἓν μόνον ἐχόντων ἀλη-
-Z/5/1/10	θές, ἄν τ' ἐκ δυοῖν ἀξιωμάτων ἁπλῶν ἄν τ' ἐκ πλειόνων 
-Z/5/2/1	συγκέηται. ἓν μὲν γὰρ ἁπλοῦν ἀξίωμα τὸ ‘Δίων περι-
-Z/5/2/2	πατεῖ’, καθάπερ γε καὶ τὸ ‘κάθηται Δίων’, ἓν δὲ 
-Z/5/2/3	ἀξίωμα καὶ τὸ ‘κατάκειται Δίων’, ὥσπερ γε καὶ τὸ 
-Z/5/2/4	‘τρέχει’ καὶ τὸ ‘ἕστηκεν’, ἀλλ' ἐξ ἁπάντων αὐτῶν 
-Z/5/2/5	διεζευγμένον ἀξίωμα γίγνεται τοιόνδε ‘Δίων ἤτοι περι-
-Z/5/2/6	πατεῖ ἢ κάθηται ἢ κατάκειται ἢ τρέχει ἢ ἕστηκεν’· 
-Z/5/2/7	ὅταν δὲ οὕτως τι συγκείμενον ᾖ, ἓν μὲν ἐν αὐτοῖς 
-Z/5/2/8	ὁτιοῦν ἑκάστῳ τῶν ἄλλων μάχεται μάχην ἐλλιπῆ, τὰ 
-Z/5/2/9	πάντα δὲ ἀλλήλοις ἅμα τελείαν, ἐπειδήπερ ἀναγκαῖόν 
-Z/5/2/10	ἐστιν ἓν μὲν ὑπάρχειν [τὸ] ἐν αὐτοῖς, οὐχ ὑπάρχειν 
-Z/5/3/1	δὲ τὰ ἄλλα. κατὰ μὲν οὖν τὴν τελείαν μάχην δύο 
-Z/5/3/2	συστήσονται συλλογισμοὶ προσλαμβανόντων ἡμῶν ἤτοι 
-Z/5/3/3	γε ὑπάρχειν ἢ μὴ ὑπάρχειν τὸ ἕτερον αὐτῶν, ἐπι-
-Z/5/3/4	φερόντων δὲ θάτερον οὐχ ὑπάρχειν 〈μὲν ὅταν ὑπάρχῃ 
-Z/5/3/5	τὸ ἕτερον, ὑπάρχειν〉 δὲ ὅταν οὐχ ὑπάρχῃ· κατὰ δὲ 
-Z/5/3/6	τὴν ἐλλιπῆ μία μὲν ἡ πρόσληψις, ἕν τι τῶν μαχομένων 
-Z/5/3/7	ὑπάρχειν, ἓν δὲ καὶ τὸ συμπέρασμα 〈μὴ〉 ὑπάρχειν τὸ  
-Z/5/4/1	λοιπόν. οὕτω μὲν ὅταν ἐκ δυοῖν ἡ μάχη συνεστήκῃ· 
-Z/5/4/2	πλειόνων δὲ τῶν μαχομένων ὄντων ἐπὶ μὲν τῆς τελείας 
-Z/5/4/3	μάχης ἤτοι γε ἓν ὑπάρχειν εἰπόντες ἀποφήσομεν τὸ 
-Z/5/4/4	λοιπὸν ἅπαν ἢ ἐκεῖνο πᾶν ἀποφήσομεν, ὑπάρχειν ἐροῦν-
-Z/5/4/5	τες τὸ ἕν, οὐ μὴν οὔτε ἀποφήσαντες τὸ ἓν ἐάσομεν 
-Z/5/4/6	ὑπάρχειν τὸ λοιπὸν οὔτε καταφήσαντες ἐκεῖνο τὸ ἓν 
-Z/5/4/7	〈ἀποφήσομεν〉 ὑπάρχειν· ἐπὶ δὲ τῆς ἐλλιποῦς μάχης 
-Z/5/4/8	ὑπάρχειν εἰπόντες 〈ἕν τι〉 ἀποφήσομεν τὸ λοιπὸν πλῆ-
-Z/5/4/9	θος, οὐ μὴν ἄλλην γέ τινα πρόσληψιν ἕξομεν ἐπιτη-
-Z/5/5/1	δείαν εἰς συλλογισμόν. ἐπὶ δὲ τῆς κατὰ συνέχειαν 
-Z/5/5/2	ὑποθετικῆς προτάσεως, ἣν οἱ περὶ τὸν Χρύσιππον ὀνο-
-Z/5/5/3	μάζουσι συνημμένον ἀξίωμα, προσλαβόντες μὲν τὸ 
-Z/5/5/4	ἡγούμενον ἕξομεν τὸ λῆγον συμπέρασμα, προσλαβόντες 
-Z/5/5/5	δὲ τὸ τοῦ λήγοντος ἀντικείμενον ἕξομεν συμπέρασμα 
-Z/5/5/6	τὸ τοῦ ἡγουμένου ἀντικείμενον, οὐ μὴν οὔτε τὸ λῆγον 
-Z/5/5/7	προσλαβόντες οὔτε τὸ ἀντικείμενον τοῦ ἡγουμένου συμ-
-Z/5/5/8	πέρασμα ἕξομεν. 
-Z/6/1/1	  Ἀντικεῖσθαι δὲ ἀλλήλοις συμπέρασμα καὶ πρότα-
-Z/6/1/2	σιν ὀνομάζομεν ὧν ἐστι τελεία μάχη, καὶ χρὴ πάντως 
-Z/6/2/1	αὐτῶν εἶναι μὲν τὸ ἕτερον, οὐκ εἶναι δὲ θάτερον. ἐπὶ 
-Z/6/2/2	μὲν οὖν τῶν ὑποθετικῶν προτάσεων ἀποφάσει πλεο-
-Z/6/2/3	νεκτεῖ τὸ ἕτερον αὐτῶν, ἐπὶ δὲ τῶν κατηγορικῶν ἔνθα 
-Z/6/2/4	μὲν πρόσκειται τὸ πᾶς, 〈προτάξομεν〉 ἀπόφασιν τούτου· 
-Z/6/2/5	κατ(ὰ δὲ) τὴν ‘Σωκράτης περιπατεῖ’ τοῦ κατηγο-
-Z/6/2/6	ρουμένου προτάξομεν τὴν ἀπόφασιν, ὡς γενέσθαι τὸν  
-Z/6/2/7	λόγον τοιόνδε ‘Σωκράτης οὐ περιπατεῖ’· τῆς δὲ κα-
-Z/6/2/8	θόλου στερητικῆς οὐ δεησόμεθα προτάττειν ἀπόφασιν, 
-Z/6/2/9	ἀντικειμένην ἔχοντες αὐ〈τῇ〉 τὴν ἐν μέρει καταφατικήν, 
-Z/6/2/10	ὥσπερ γε καὶ τῇ τοιαύτῃ καταφατικῇ τὴν καθόλου 
-Z/6/2/11	στερητικήν, ὥστε 〈οὐδὲ〉 ταύτης ἀπόφασιν προτάξομεν. 
-Z/6/3/1	ὀνομάζονται δὲ αἱ τοιαῦται προτάσεις ἅπασαι σύνοροι, 
-Z/6/3/2	διότι κοινωνοῦσι τοῖς ὅροις † ἀτοκίας· 〈ἀνα〉στρέφουσαι 
-Z/6/3/3	μὲν αὐτῶν πρὸς ἀλλήλας κατὰ τὴν ἐνάλλαξιν τῆς λέξεως 
-Z/6/3/4	τῶν ὅρων, τουτέστιν ὅταν ὁ μὲν ὑποκείμενος γένηται 
-Z/6/3/5	κατηγορούμενος, ὁ κατηγορούμενος δὲ ὑποκείμενος· 
-Z/6/3/6	ἀντιστρέφουσι δὲ μετὰ τῆς τοιαύτης ἐναλλάξεως συν-
-Z/6/3/7	αληθευόμεναι, ἡ μὲν καθόλου στερητικὴ πρὸς ἑαυτήν, 
-Z/6/3/8	ὥσπερ γε καὶ ἡ κατὰ μέρος καταφατικὴ πρὸς τὴν ἐν 
-Z/6/3/9	μέρει, 〈ἡ δὲ καθόλου καταφατικὴ πρὸς τὴν ἐν μέρει〉 λοιπὴ δὲ ἡ κατὰ μέρος ἀποφατικὴ πρὸς οὐδε-
-Z/6/4/1	μίαν ἀντιστρέφει. κατὰ μέντοι τὰς ὑποθετικὰς προ-
-Z/6/4/2	τάσεις ἡ μὲν ἀναστροφὴ γίγνεται τῆς λέξεως τῶν ὅρων 
-Z/6/4/3	ὑπαλλαττομένης, ἡ δὲ ἀντιστροφὴ μετὰ ἀντιθέσεως 
-Z/6/4/4	αὐτῶν· τὸ γὰρ ‘εἰ ἡμέρα ἐστί, φῶς ἐστιν’ ἀνα-
-Z/6/4/5	στρέφει 〈μὲν πρὸς τὸ〉 ‘εἰ φῶς ἐστιν, ἡμέρα ἐστίν’, 
-Z/6/4/6	〈ἀντιστρέφει δὲ πρὸς τὸ ‘εἰ μὴ φῶς ἐστιν, οὐδὲ ἡμέρα 
-Z/6/5/1	ἐστί’.〉 τοιαύτη μὲν ἐν ταῖς προτάσεσιν ἡ ἀντιστροφή· 
-Z/6/5/2	συλλογισμοὶ δὲ ἀλλήλοις ἀντιστρέφουσιν οἱ διλήμματοι  
-Z/6/5/3	ὧν ἓν λῆμμα κοινόν, τὸ δὲ λοιπὸν καθ' ἕτερον ἀντί-
-Z/6/5/4	κειται τῷ τοῦ λοιποῦ συμπεράσματι· κατὰ δὲ τοὺς 
-Z/6/5/5	πολυλημμάτους οὐχ ἁπλῶς ἐροῦμεν [ἀλλὰ] ‘ἓν λῆμμα’, 
-Z/6/5/6	ἀλλὰ προσθήσομέν οἱ ‘ἢ πλείω’, τὸν ὅλον λόγον 
-Z/6/5/7	ποιοῦντες τοιοῦτον ‘ἀντιστρέφει [δὲ] λόγος λόγῳ, 
-Z/6/5/8	ὧν ἓν 〈ἢ〉 πλείω λήμματα κοινά, τὸ δὲ λοιπὸ(ν καθ' 
-Z/6/6/1	ἕτερο)ν ἀντίκειται τῷ τοῦ λοιποῦ συμπεράσματι’. καὶ 
-Z/6/6/2	μὴν κἀπὶ τῶν τρόπων ὁμοίως ἔ(χει)· ὀνομάζουσι δὲ 
-Z/6/6/3	τρόπον οἱ διαλεκτικοὶ τὰ τῶν λόγων σχήματα, οἷον 
-Z/6/6/4	ἐπὶ μὲν τοῦ (ἐκ συνημ)μένου καὶ τοῦ ἡγουμένου τὸ 
-Z/6/6/5	λῆγον περαίνοντος, ὃν ὁ Χρύσιππος ὀνομάζει πρῶτον 
-Z/6/6/6	ἀναπόδεικτον, ὁ τοιοῦτος τρόπος ἐστίν ‘εἰ τὸ α̅, τὸ β̅· 
-Z/6/6/7	τὸ δὲ α̅· τὸ ἄρα β̅’· ἐπὶ δὲ τοῦ ἐκ συνημμένου 〈καὶ 
-Z/6/6/8	τοῦ〉 ἀντικειμένου τῷ εἰς ὃ λήγει τὸ τοῦ ἡγουμένου 
-Z/6/6/9	ἀντικείμενον ἐπιφέροντος, ὃν καὶ αὐτὸν ὁ Χρύσιππος 
-Z/6/6/10	δεύτερον ἀναπόδεικτον ὀνομάζει, τοιοῦτός [δ'] ἐστιν 
-Z/6/6/11	‘εἰ τὸ α̅, τὸ β̅· οὐχὶ δὲ τὸ δεύτερον· οὐκ ἄρα τὸ πρῶ-
-Z/6/6/12	τον’, ὥσπερ γε κἀπὶ τοῦ τρίτου κατὰ τοῦτον, ὃς ἐξ 
-Z/6/6/13	ἀποφατικοῦ συμπεπλεγμένου καὶ ἑνὸς τῶν ἐν αὐτῷ τὸ 
-Z/6/6/14	ἀντικείμενον τοῦ λοιποῦ παρέχει, τοιοῦτος ὁ τρόπος 
-Z/6/6/15	ἐστίν ‘οὐχ ἅμα τὸ α̅ καὶ τὸ β̅· 〈τὸ δὲ α̅· οὐκ ἄρα τὸ β̅〉’· 
-Z/6/6/16	ὁμοίως δὲ κἀπὶ τοῦ τετάρτου κατὰ τὸν αὐτόν, ὃς ἐκ  
-Z/6/6/17	διεζευγμένου καὶ ἑνὸς τῶν ἐν αὐτῷ τοῦ λοιποῦ τὸ 
-Z/6/6/18	ἀντικείμενον ἐπιφέρει, τοιοῦτός τις ὁ τρόπος ἐστίν 
-Z/6/6/19	‘ἤτοι τὸ α̅ ἢ τὸ β̅· τὸ δὲ [ε̅] α̅· οὐκ ἄρα τὸ β̅’· καὶ 
-Z/6/6/20	τοίνυν κἀπὶ τοῦ πέμπτου, ὃς 〈ἐκ〉 διεζευγμένου καὶ 
-Z/6/6/21	τοῦ ἀντικειμένου ἑνὸς τῶν ἐν αὐτῷ τὸ λοιπὸν ἐπιφέρει, 
-Z/6/6/22	τοιοῦτός [δέ] ἐστιν ὁ τρόπος ‘ἤτοι τὸ α̅ ἢ τὸ β̅· 
-Z/6/6/23	〈οὐχὶ δὲ τὸ α̅· τὸ ἄρα β̅〉’· καὶ τοίνυν ὥσπερ τὰ λήμ-
-Z/6/6/24	ματα συναληθεύεται κατὰ τὴν ἀντιστροφήν, οὕτω καὶ 
-Z/6/6/25	τοῖς ἀληθέσι λόγοις καὶ τρόποις ὑπάρχει συλλογιστι-
-Z/6/6/26	κοῖς εἶναι, ὥστε τὸν ἀντιστρέφοντα τῷ συλλογιστικῷ 
-Z/6/7/1	τρόπῳ συλλογιστικὸν εἶναι καὶ αὐτόν. ὑπὸ μὲν οὖν 
[0057]  [081]  []  []

-Z/6/7/2	τῶν ὑποθετικῶν προτάσεων ὅνπερ τρόπον οἱ συλλο-
-Z/6/7/3	γισμοὶ γίγνονται, δέδεικται πλὴν ἑνὸς τρόπου τοῦ κατὰ 
-Z/6/7/4	τὸ παραδιεζευγμένον, ἐφ' οὗ διττὴ τῶν προσλήψεών 
-Z/6/7/5	ἐστιν ἡ διαφορά· ἤτοι γὰρ οὐχ ὑπάρχειν ἅπαντα πλὴν 
-Z/6/7/6	ἑνὸς προσλαβόντες ὑπάρχειν ἐροῦμεν ἐκεῖνο τὸ ἓν 〈ἢ 
-Z/6/7/7	εἰ προσλάβοι τις οὐχ ὑπάρχειν τὸ ἕν,〉 πλείω κατα-
-Z/6/7/8	λίποιτ' ἄρα, διεζευγμένον ἐξ αὐτῶν ἔσται συμπέρασμα. 
-Z/7/1/1	  Κατὰ μὲν δὴ τοὺς τοιούτους συλλογισμοὺς αἱ προ-
-Z/7/1/2	τάσεις ἡγεμονικαὶ τῶν προσλήψεων· οὔτε γὰρ ἐν τῷ 
-Z/7/1/3	διεζευγμένῳ 〈πλείους ἢ δύο γίγνονται προσλήψεις 
-Z/7/1/4	οὔτ' ἐν τῷ παραδιεζευγμένῳ〉, κατὰ δὲ τὴν ἐλλιπῆ 
-Z/7/1/5	μάχην ἓν μόνον οἷόν τε προσλαμβάνειν· ὅπερ οἱ περὶ  
-Z/7/1/6	Χρύσιππον οὐχ ἡγεμονικὰ μόνον ἀλλὰ καὶ τροπικὰ 
-Z/7/1/7	〈τὰ〉 τοιαῦτα τῶν ἀξιωμάτων ὀνομάζουσιν ὡς ἂν ἐπ' 
-Z/7/1/8	αὐτοῖς ὅλου τοῦ συλλογισμοῦ πηγνυμένου καθάπερ ἐπὶ 
-Z/7/2/1	τρόπιδι νεώς. καὶ μέντοι καὶ τῶν ἐκ τοῦ Περιπάτου 
-Z/7/2/2	τινὲς ὥσπερ καὶ Βόηθος οὐ μόνον ἀναποδείκτους ὀνο-
-Z/7/2/3	μάζουσι τοὺς ἐκ τῶν ἡγεμονικῶν λημμάτων συλλο-
-Z/7/2/4	γισμούς, ἀλλὰ καὶ πρώτους· ὅσοι δὲ ἐκ κατηγορικῶν 
-Z/7/2/5	προτάσεών εἰσιν ἀναπόδεικτοι συλλογισμοί, τούτους 
-Z/7/2/6	οὐκ ἔτι πρώτους ὀνομάζειν συγχωροῦσι· καίτοι καθ' 
-Z/7/2/7	ἕτερόν γε τρόπον οἱ τοιοῦτοι πρότεροι τῶν ὑποθετι-
-Z/7/2/8	κῶν εἰσιν, εἴπερ γε καὶ αἱ προτάσεις αὐτῶν ἐξ ὧν 
-Z/7/2/9	σύγκεινται πρότεραι βεβαίως εἰσίν· οὐδεὶς γὰρ ἀμ-
-Z/7/2/10	φισβητήσει τὸ μὴ οὐ πρότερον εἶναι τὸ ἁπλοῦν τοῦ 
-Z/7/3/1	συνθέτου. ἀλλὰ περὶ μὲν τῶν τοιούτων ἀμφισβητή-
-Z/7/3/2	σεων οὔτε εὑρεῖν οὔτε ἀγνοῆσαι μέγα· χρὴ γὰρ ἀμ-
-Z/7/3/3	φότερα τὰ μέρη γιγνώσκειν τῶν συλλογισμῶν, καὶ τοῦτ' 
-Z/7/3/4	ἔστι τὸ χρήσιμον, ὀνομάζειν δὲ τοὺς ἑτέρους ἢ διδά-
-Z/7/3/5	σκειν προτέρους ὡς ἑκάστῳ φίλον· οὐ μὴν ἐκείνοις γε 
-Z/7/4/1	ἀγνοεῖσθαι προσῆκεν. ὅσοι δὴ ὑποθετικοὶ συλλογισμοί, 
-Z/7/4/2	τὴν πρόσληψιν ἀναγκαίαν ἔχουσιν, οἱ κατηγορικοὶ δὲ 
-Z/7/4/3	οὐκ ἔχουσιν· ὁ γάρ τοι εἰπών ‘ἅπαν καλὸν αἱρετόν 
-Z/7/4/4	ἐστιν’ ἀναγκαῖον μὲν ἔχει πρὸς τὸ γεννῆσαί τινα συλ-
-Z/7/4/5	λογισμὸν ἤτοι τὸ καλὸν ἢ τὸ αἱρετὸν ἐν τῇ δευτέρᾳ 
-Z/7/4/6	προτάσει παραλαμβάνειν, οὐ μὴν οὔτε τὰ (αὐ)τὰ θατέρᾳ 
-Z/7/4/7	προτάσει παραλαμβάνει(ν), οὔκουν οὔτε κατα-
-Z/7/4/8	φάσκ(ειν) οὔτε ἀποφάσκ(ειν) τι ἐξ ἀνάγκ(ης), οὔτε  
-Z/7/4/9	μόνον ὡς ἐν ταῖς ὑποθετικαῖς, ἀλλὰ μεθ' ὅτουπερ ἂν 
-Z/7/5/1	ἑτέρου συμπλέκειν αὐτὸ βουληθῇ. δυνατὸν μὲν 
-Z/7/5/2	γὰρ αὐτῷ καὶ τοιαύτην πρότασιν τῇ προτέρᾳ προσθέντι 
-Z/7/5/3	ποιῆσαι συλλογισμόν ‘πᾶν αἱρετὸν ἀγαθόν ἐστιν’· 
-Z/7/5/4	ἔσται γὰρ ὁ συλλογισμός ‘ἅπαν καλὸν αἱρετόν 〈ἐστι· 
-Z/7/5/5	πᾶν αἱρετὸν〉 ἀγαθόν ἐστι· 〈πᾶν ἄρα καλὸν ἀγαθόν 
-Z/7/5/6	ἐστι〉’· δυνατὸν δὲ καὶ πᾶν [καλὸν] ὁτιοῦν ἄλλο κατηγο-
-Z/7/5/7	ρήσαντι τῶν † ἐρώντων ἐργάζεσθαι τὸν συλλογισμόν· 
-Z/7/5/8	οὕτω δὲ καὶ θατέρῳ τῶν ὅρων τῷ ‘καλόν’ ἄλλον 
-Z/7/5/9	ὅρον ὑποθέντι οἷόν τ' ἐστὶ ποιήσασθαι συλλογισμόν, 
-Z/7/5/10	οἷον οὕτως ‘ἡ δικαιοσύνη καλόν ἐστι· τὸ καλὸν αἱρετόν 
-Z/7/6/1	ἐστιν· 〈ἡ δικαιοσύνη ἄρα αἱρετόν ἐστιν〉’. 〈οὕ〉τω μὲν 
-Z/7/6/2	οὖν προστιθεὶς τῇ πρώτῃ προτάσει τὴν δευτέραν τὸν 
-Z/7/6/3	κοινὸν ὅρον ἐν ἀμφοτέραις τῷ μὲν ὑποκείμενον ἐργάσῃ, 
-Z/7/6/4	θατέρου δὲ κατηγορούμενον· ἐγχωρεῖ δὲ καὶ οὕτω 
-Z/7/6/5	προσθεῖναι τὴν πρότασιν ὥστε τὸν κοινὸν ὅρον ἀμ-
-Z/7/6/6	φοτέρων τῶν ὑπολοίπων κατηγορῆσαι, καθάπερ ἐν τοῖς 
-Z/7/6/7	τοιούτοις ἔχει συλλογισμοῖς ‘πᾶν 〈καλὸν αἱρετόν ἐστιν· 
-Z/7/6/8	οὐ πᾶσα ἡδονὴ αἱρετόν ἐστιν· οὐ πᾶσα ἄρα ἡδονὴ κα-
-Z/7/6/9	λόν ἐστιν’· ἢ καὶ οὕτως ὥστ' ἀμφοτέρους ἐκείνου 
-Z/7/6/10	κατηγορῆσαι, καθάπερ ἐν τοῖς τοιούτοις ‘πᾶν〉 καλὸν 
-Z/7/6/11	αἱρετόν ἐστι· πᾶν καλὸν ἐπαινετόν ἐστι· 〈τὶ ἄρα 
-Z/7/7/1	ἐπαινετὸν αἱρετόν ἐστι.’〉 καὶ τοίνυν ἐκάλεσαν οἱ πα- 
-Z/7/7/2	λαιοὶ φιλόσοφοι πρῶτον μὲν σχῆμα τῶν κατηγορικῶν 
-Z/7/7/3	συλλογισμῶν ἐν ᾧπερ ἂν ὁ κοινὸς ὅρος ὑποκείμενος 
-Z/7/7/4	ᾖ θατέρῳ τῶν ἄκρων, κατηγορούμενος δὲ θατέρου, 
-Z/7/7/5	δεύτερον δὲ ἐν ᾧ κατηγορεῖται τῶν ἄκρων ἀμφοτέρων, 
-Z/7/8/1	τρίτον δ' ἐν ᾧπερ ἂν ὑποκέηται. κατηγορεῖται μὲν 
-Z/7/8/2	οὖν τὸ αἱρετὸν τοῦ καλοῦ κατὰ τὴν τοιαύτην πρότασιν 
-Z/7/8/3	‘τὸ καλὸν αἱρετόν ἐστιν’, ὑπόκειται δὲ αὐτῷ τὸ καλόν, 
-Z/7/8/4	ἐφ' οὗ κατηγορεῖσθαι πέφυκεν· οὐ ταὐτὸν δὲ σημαίνει 
-Z/7/8/5	παρ' αὐτοῖς τῷ κατηγορεῖσθαι τὸ καταφάσκεσθαι· καὶ 
-Z/7/9/1	γὰρ ὁ ἀποφασκόμενος [οὐ] κατηγορεῖται. λεγόντων οὖν 
-Z/7/9/2	ἐν τῷ ‘τὸ καλὸν οὐκ ἔστι φευκτόν’ ὑποκεῖσθαι μὲν τὸ 
-Z/7/9/3	καλόν, κατηγορεῖσθαι δὲ ἀποφατικῶς αὐτοῦ τὸ φευκτόν, 
-Z/7/9/4	〈ἐν δὲ τῷ ‘τὸ καλὸν φευκτόν〉 ἐστι’ κατηγορεῖσθαι 
-Z/7/9/5	αὐτοῦ καταφατικῶς τὸ φευκτόν, καὶ τοῦ 〈ἔθους〉 νενι-
-Z/7/9/6	κηκότος κατηγορικὰς μὲν ἀμφοτέρας ὀνομάζουσι τὰς 
-Z/7/9/7	εἰρημένας προτάσεις καὶ δι' αὐτὰς καὶ τοὺς συλλο-
-Z/7/9/8	γισμοὺς κατηγορικούς, οὐ μὴν καταφατικὰς ἀμφοτέρας, 
-Z/7/9/9	ἀλλ' ὡς ἀντιδιῄρηται. 
-Z/8/1/1	  Τριῶν οὖν ὄντων σχημάτων ἐν ταῖς κατηγορικαῖς 
-Z/8/1/2	προτάσεσι καθ' ἕκαστον αὐτῶν γίγνονται συλλογισμοὶ 
-Z/8/1/3	πλέονες ὥσπερ κἀν ταῖς ὑποθετικαῖς, ἔνιοι μὲν ἀναπό-
-Z/8/2/1	δεικτοι καὶ πρῶτοι, τινὲς δ' ἀποδείξεως δεόμενοι. κατὰ 
-Z/8/2/2	μέντοι τὰς ὑποθετικὰς προτάσεις οἱ μὲν ἄλλοι πάντες 
-Z/8/2/3	οἱ ῥηθέντες ἀρτίως ἀναπόδεικτοί εἰσι καὶ πρῶτοι πλὴν 
-Z/8/2/4	τοῦ προσλαμβάνοντος μὲν τὸ τοῦ λήγοντος ἀντικείμε-
-Z/8/2/5	νον, ἐπιφέροντος δὲ τοῦ ἡγουμένου τὸ ἀντικείμενον·  
-Z/8/3/1	οὗτος γὰρ μόνος ἀποδείξεως δεῖται. ἐπὶ δὲ τῶν κατηγο-
-Z/8/3/2	ρικῶν ἐν μὲν τῷ α̅ σχήματι δ̅ εἰσιν ἀναπόδεικτοι, ὅ τε ἐκ 
-Z/8/3/3	δυοῖν καθόλου καταφατικῶν 〈καθόλου〉 καταφατικὸν ἐπι-
-Z/8/3/4	φέρων συμπέρασμα—δῆλον δὲ ὅτι καὶ τὸ συμπέρασμα 
-Z/8/3/5	πρότασίς τίς ἐστιν ἐκ τῆς πρὸς τὰ λήμματα σχέσεως 
-Z/8/3/6	οὕτως ὠνομασμένη—καὶ δεύτερος ὁ ἐκ καθόλου στε-
-Z/8/3/7	ρητικῆς πρὸς τῷ μείζονι τῶν ὅρων καὶ καθόλου κατα-
-Z/8/3/8	φατικῆς πρὸς τῷ ἐλάττονι καθόλου στερητικὸν ἐπιφέρων 
-Z/8/3/9	συμπέρασμα καὶ τρίτος ὁ ἐκ καθόλου καταφατικῆς πρὸς 
-Z/8/3/10	τῷ μείζονι καὶ ἐπὶ μέρους καταφατικῆς πρὸς τῷ ἐλάτ-
-Z/8/3/11	τονι ἐπὶ μέρους καταφατικὸν ἔχων συμπέρασμα καὶ 
-Z/8/3/12	λοιπὸς ὁ ἐκ καθόλου στερητικῆς 〈καὶ ἐπὶ μέρους κατα-
-Z/8/3/13	φατικῆς〉 ἐν μέρει στερητικὸν ἐπιφέρων συμπέρασμα· 
-Z/8/3/14	τῶν δὲ ἄλλων οὐκέτ' οὐδεὶς ἀναπόδεικτός ἐστιν οὐδ' 
-Z/8/4/1	ἐξ ἑαυτοῦ πιστός. (οἳ δὴ ἐν τοῖς ἄλλοις σχήμασιν) 
-Z/8/4/2	ἐκ τῶν εἰρημένων ἔχουσι τὴν ἀπόδειξιν, ἐν μὲν τῷ 
-Z/8/4/3	δευτέρῳ σχήματι δ̅ ὑπάρχουσιν, ἐν τῷ γ̅ δ' ἕξ. 
-Z/9/1/1	  Ἀλλ' ὁ μὲν πρῶτος ἐν τῷ δευτέρῳ σχήματι 
-Z/9/1/2	τὴν μ(ὲν) πρὸς τῷ μείζονι τῶν ὅρ(ων) καθό(λου) στε-
-Z/9/1/3	ρητι(κὴν) ἔχων πρότασιν, τὴν δὲ ἑτέραν καθόλου κατα-
-Z/9/1/4	φατικὴν δι' ἀντιστροφῆς τῆς πρὸς τῷ μείζονι προ-
-Z/9/1/5	τάσεως ἀνάλυ(σιν) εἰς τὸν ἐν τῷ πρώτῳ σχήματι 
-Z/9/2/1	δεύτερον ἔχει καθόλου στερητικὸν περαίνοντα. τούτῳ  
-Z/9/2/2	δ' ἐφεξῆς 〈ὁ〉 ἰσοδύναμός πως αὐτῷ τὴν πρὸς τῷ μεί-
-Z/9/2/3	ζονι τῶν ὅρων καθόλου καταφατικὴν ἔχων πρότασιν, 
-Z/9/2/4	τὴν δὲ ἑτέραν καθόλου στερητικὴν ἐξ ἀντιστροφῆς 
-Z/9/2/5	δυοῖν, προτέρας μὲν τῆς καθόλου στερητικῆς προτάσεως, 
-Z/9/2/6	δευτέρου δὲ τοῦ συμπεράσματος ὄντος καὶ αὐτοῦ κα-
-Z/9/2/7	θόλου στερητικοῦ, τὴν ἀνάλυσιν εἰς τὸν αὐτὸν ἔχει 
-Z/9/2/8	συλλογισμὸν τὸν προειρημένον τὸν ἐν τῷ πρώτῳ σχή-
-Z/9/2/9	ματι δεύτερον, ἔχοντα συμπέρασμα καθόλου στερητικόν. 
-Z/9/3/1	ὁ δὲ τρίτος ἐπ' αὐτοῖς ἐκ καθόλου στερητικῆς καὶ ἐπὶ 
-Z/9/3/2	μέρους καταφατικῆς ἀποφατικὸν ἐν μέρει ἐνδείκνυται, 
-Z/9/3/3	παρ' ἐνίων δι' ἀντιστροφῆς τῆς καθόλου προτάσεως 
-Z/9/3/4	ἀ〈να〉γόμενος εἰς τὸν ἐν τῷ πρώτῳ σχήματι τέταρτον. 
-Z/9/4/1	ὁ δ' ὑπόλοιπος τῶν ἐν τῷ δευτέρῳ σχήματι συλλο-
-Z/9/4/2	γισμῶν ὁ τέταρτος ἐκ καθόλου καταφατικῆς καὶ ἐπὶ 
-Z/9/4/3	μέρους ἀποφατικῆς ἐπὶ μέρους ἀποφατικὸν συνάγει 
-Z/9/4/4	διά τε τῆς εἰς ἀδύνατον ἀπαγωγῆς ἔχων τὴν ἀπόδειξιν 
-Z/9/4/5	καὶ διὰ τῆς ὑπὸ Ἀριστοτέλους ὀνομαζομένης ἐκθέσεως. 
-Z/9/5/1	ἡ μὲν οὖν εἰς ἀδύνατον ἀπαγωγή—καλεῖται δὲ 
-Z/9/5/2	καὶ ἀδυνάτου δεῖξις—ὧδ' ἔχει· κατηγορείσθω τὸ 
-Z/9/5/3	πρῶτον τοῦ μὲν δευτέρου παντός, τοῦ δὲ τρίτου 
-Z/9/5/4	τινὸς οὔ· λέγω ὅτι περανθήσεται τὸ δεύτερον κατά 
-Z/9/5/5	τινος (οὐ) τοῦ τρίτου· μὴ γὰρ ἀλλ' εἰ δυνατόν, τὸ 
[0057]  [081]  []  []

-Z/9/5/6	ἀντικείμενον αὖ περαινέσθω τὸ κατὰ παντὸς 〈τοῦ  
-Z/9/5/7	τρίτου λέγεσθαι τὸ δεύτερον· ἀλλὰ καὶ τὸ πρῶτον 
-Z/9/5/8	κατὰ παντὸς〉 ἐλέγετο τοῦ β̅· τὸ ἄρα πρῶτον 〈κατὰ〉 
-Z/9/5/9	παντὸς δειχθήσεται τοῦ τρίτου, ὅπερ ἐστὶν ἄτοπον· 
-Z/9/5/10	ὑπέκειτο γὰρ κατά τινος μὴ λέγεσθαι· οὐκ ἄρα κατὰ 
-Z/9/5/11	παντὸς τοῦ τρίτου τὸ β̅ κατηγορεῖται, ἀλλὰ κατὰ τινός. 
-Z/9/6/1	ἡ δὲ δι' ἐκθέσεώς ἐστι τοιαύτη· ἐπεὶ μὴ κατηγορεῖταί 
-Z/9/6/2	〈τινος τοῦ τρίτου τὸ πρῶτον, εἰλήφθω οὗ μὴ κατηγο-
-Z/9/6/3	ρεῖται〉 καὶ ἔστω τὸ τέταρτον· τὸ ἄρα πρῶτον οὐδεν〈ὸς 
-Z/9/6/4	τοῦ δ̅〉 κατηγορεῖται, ἀλλὰ καὶ τοῦ δευτέρου παντὸς 
-Z/9/6/5	κατηγορεῖται· τὸ ἄρα δεύτερον οὐ πάντως τοῦ τετάρτου 
-Z/9/6/6	κατηγορεῖται· τὸ δὲ τέταρτον τοῦ τρίτου τί ἐστιν· 
-Z/9/6/7	ὥσ〈τε〉 τὸ β̅ʹ τινος τοῦ γ̅ οὐ κατηγορηθήσεται. 
-Z/10/1/1	  Τῶν 〈δ'〉 ἐν τῷ γ̅ σχήματι συλλογισμῶν ὁ μὲν α̅ 
-Z/10/1/2	ἐκ δυοῖν προτάσεων καθόλου καταφατικῶν 〈ἐν μέρει 
-Z/10/1/3	καταφατικὸν〉 ἔχει συμπέρασμα, δι' ἀντιστροφῆς τῆς 
-Z/10/1/4	πρὸς τῷ ἐλάττονι τῶν ὅρων προτάσεως ἀναγόμενος εἰς 
-Z/10/2/1	τὸν ἐν τῷ πρώτῳ σχήματι τρίτον. ὁ δὲ δεύτερος ἐκ 
-Z/10/2/2	στερητικῆς καθόλου πρὸς τῷ μείζονι τῶν ὅρων, τῆς 
-Z/10/2/3	〈δ'〉 ὑπολοίπου καθόλου καταφατικῆς, ἐπὶ μέρους ἀπο-
-Z/10/2/4	φατικὸν ἴσχει συμπέρασμα, δι' ἀντιστροφῆς τῆς πρὸς 
-Z/10/2/5	τῷ ἐλάττονι προτάσεως 〈εἰς〉 τὸν ἐν τῷ 〈πρώτῳ〉 σχή-
-Z/10/3/1	ματι τέταρτον ἔχων τὴν ἀνάλυσιν. ὁ δὲ τρίτος ἐξ ἐπὶ 
-Z/10/3/2	μέρους καταφατικῆς καὶ καθόλου καταφατικῆς ἐν μέρει  
-Z/10/3/3	καταφατικὸν ἴσχει συμπέρασμα † ἀπὸ τῆς ἐν μέρει προ-
-Z/10/3/4	τάσεως ἀντιστραφείσης καὶ προσέτι τοῦ συμπεράσματος. 
-Z/10/4/1	ὁ δὲ τέταρτος ἐκ καθόλου καταφατικῆς 〈καὶ ἐπὶ μέρους 
-Z/10/4/2	καταφατικῆς〉 ἐπὶ μέρους καταφατικὸν σημαίνει τῆς 
-Z/10/5/1	ἐλάττονος προτάσεως ἀντιστραφείσης. ὁ δὲ πέμπτος 
-Z/10/5/2	ἐκ καθόλου στερητικῆς καὶ ἐπὶ μέρους καταφατικῆς 
-Z/10/5/3	ἀντιστραφείσης τῆς ἐν μέρει τὴν ἀναγωγὴν εἰς τὸν 
-Z/10/5/4	ἐν τῷ πρώτῳ σχήματι τέταρτον ἴσχει, συμπέρασμα 
-Z/10/6/1	ποιούμενος ἀποφατικὸν ἐν μέρει. λοιπὸς δὲ ὁ ἕκτος 
-Z/10/6/2	ἐξ ἐπὶ μέρους ἀποφατικῆς καὶ καθόλου καταφατικῆς 
-Z/10/6/3	ἐπὶ μέρους ἀποφατικὸν περαίνει διὰ τῆς εἰς ἀδύνατον 
-Z/10/6/4	ἀπαγωγῆς καὶ διὰ τῆς ἐκθέσεως ἀποδεικνύμενος, 〈ὡς〉 
-Z/10/6/5	κἀπὶ τοῦ δ̅ [κἀπὶ] τοῦ δευτέρου ἀπεδείχθη σχήμα-
-Z/10/7/1	τος. (διὰ) μὲν τῆς εἰς ἀδύνατον ἀπαγωγῆς οὕτως· τὸ 
-Z/10/7/2	πρῶτον τοῦ τρίτου κατά τινος μὴ λεγέσθω· τὸ 〈δὲ〉 
-Z/10/7/3	δεύτερον κατηγορείσθω παντὸς τοῦ τρίτου· λέγω ὅτι 
-Z/10/7/4	τὸ πρῶτον κατά τινος οὐ κατηγορηθήσεται τοῦ δευ-
-Z/10/7/5	τέρου· μὴ γὰρ ἀλλ' εἰ δυνατόν ἐστιν, ἅπαντος κατηγο-
-Z/10/7/6	ρείσθω· ἀλλὰ καὶ τὸ δεύτερον κατηγορεῖτο τοῦ τρίτου 
-Z/10/7/7	παντός· 〈ὥστε καὶ τὸ πρῶτον τοῦ τρίτου παντὸς〉 
-Z/10/7/8	κατηγορηθήσεται· ἀλλ' ὑπέκειτο τινὸς μὴ κατηγορεῖ-
-Z/10/7/9	σθαι· οὐκ ἄρα παντὸς τοῦ δευτέρου κατηγορεῖται, ἀπο- 
-Z/10/8/1	φάσκεται ἄρα τινός. διὰ δὲ τῆς ἐκθέσεως οὕτω δειχθή-
-Z/10/8/2	σεται ταὐτόν· ἐπεὶ μὴ κατηγορεῖταί τινος τοῦ 
-Z/10/8/3	τρίτου τὸ α̅, εἰλήφθω οὗ μὴ κατηγορεῖται καὶ ἔστω 
-Z/10/8/4	τὸ δ̅· κατ' οὐδενὸς ἄρα τοῦ δ̅ τὸ α̅ λεχθήσεται· ἀλλ' 
-Z/10/8/5	ἐπεὶ τὸ δ̅ τοῦ γ̅ τί ἐστι, κατὰ παντὸς αὐτοῦ τὸ γ̅ 
-Z/10/8/6	κατηγορηθήσεται· ἀλλὰ καὶ τὸ β̅ τοῦ γ̅ κατὰ παντὸς 
-Z/10/8/7	κατηγορεῖται, ὥστε καὶ τοῦ δ̅ κατηγορηθήσεται παντός· 
-Z/10/8/8	ἀλλὰ καὶ τὸ α̅ [πρῶτον] κατ' οὐδενὸς τοῦ δ̅ κατηγο-
-Z/10/8/9	ρεῖται· τὸ ἄρα α̅ κατά τινος οὐ λεχθήσεται τοῦ β̅. 
-Z/11/1/1	  Αἱ δὲ ἄλλαι ἅπασαι συμπλοκαὶ τῶν προτάσεων ἐν 
-Z/11/1/2	ἑκάστῳ τῶν σχημάτων εἰσὶν ἀδόκιμοι συλλογισμός 〈τ'〉 
-Z/11/1/3	οὐδεὶς ἐξ αὐτῶν γίγνεται διὰ τὸ μηδὲν ἐξ ἀνάγκης 
-Z/11/1/4	περαίνεσθαι μήτε διαλεκτικῶς μήτε δι' ἀποδείξεως· 
-Z/11/1/5	ἔνδειξιν μὲν γὰρ καλοῦσι τὴν ἐκ τῆς τοῦ πράγματος 
-Z/11/1/6	φύσεως εὕρεσιν τοῦ ζητουμένου κατ' ἀκολουθίαν τῶν 
-Z/11/1/7	ἐναργῶς φαινομένων, ἀπόδειξιν δὲ λόγον 〈δι'〉 ἀλη-
-Z/11/2/1	θῶν λημμάτων περαίνοντα. γίγνονται δὲ καθ' ἕκαστον 
-Z/11/2/2	σχῆμα συζυγίαι τῶν προτάσεων ι̅Ϛ̅ διὰ τὸ δ̅ εἶναι 
-Z/11/2/3	καθ' ἕκαστον σχῆμα, δύο μὲν τὰς καθόλου, δύο δὲ τὰς 
-Z/11/2/4	ἐν μέρει, καὶ πλείους τῇ λέξει φαίνονται· 〈δεῖ〉 δὲ 
-Z/11/2/5	πρὸς ἐκείνας γυμνάζεσθαι καὶ γνωρίζειν αὐτάς, ὡς ἐν 
-Z/11/2/6	τῷ Περὶ τῶν ἰσοδυναμουσῶν προτάσεων εἴρηται γράμ-
-Z/11/2/7	ματι· 〈τὸ〉 νῦν γὰρ ὑπογραφή ἐστι τῆς λογικῆς θεω- 
-Z/11/3/1	ρίας, οὐ κατὰ διέξοδον διδασκαλία. τοῖς δὲ διῃρη-
-Z/11/3/2	μένοις ι̅δ̅ συλλογισμοῖς ἴδιον ἑκάστου συμπέρασμα 
-Z/11/3/3	ἔχοντος καὶ ἄλλαι τινὲς συναληθεύουσι προτάσεις, αἱ 
-Z/11/3/4	μὲν περιεχόμεναι τοῖς συμπεράσμασιν αὐτῶν, αἱ δὲ ἐξ 
-Z/11/3/5	ἀνάγκης συναληθευόμεναι· περιέχεται μὲν ἐν τοῖς κα-
-Z/11/3/6	θόλου συμπεράσμασι 〈τὰ ἐπὶ μέρους, ταῖς δὲ καθόλου 
-Z/11/3/7	καταφατικαῖς προτάσεσι〉 καὶ ἐπὶ μέρους προτά-
-Z/11/3/8	σεις ἕπονται κατ' ἀντιστροφὴν συναληθευόμεναι. 
-Z/11/4/1	καὶ διὰ τοῦτο τοῖς ἐν τῷ πρώτῳ σχήματι συλλογισμοῖς 
-Z/11/4/2	τῷ μὲν πρώτῳ καὶ δευτέρῳ καθόλου συμπέρασμα ἔχου-
-Z/11/4/3	σιν αἱ ἐπὶ μέρους περιέχονται προτάσεις, τῷ μὲν γὰρ 
-Z/11/4/4	πρώτῳ ἡ ἐπὶ μέρους καταφατική, τῷ δὲ δευτέρῳ [τῇ 
-Z/11/4/5	καθόλου στερητικῇ] ἡ ἐπὶ μέρους ἀποφατική ****. 
-Z/11/5/1	καὶ μὴν καί τισι τῶν ἀδοκίμων συζυγιῶν οὐκ ἐξ εὐθείας 
-Z/11/5/2	μὲν ἕπεται συμπέρασμά τι καθάπερ ταῖς εἰρημέναις ι̅δ̅ 
-Z/11/5/3	ταῖς τοὺς συλλογισμοὺς ἐργαζομέναις, ἀντιστραφεισῶν 
-Z/11/6/1	δὲ τῶν προτάσεων ἕπεται. κατὰ γοῦν τὸ α̅ σχῆμα τῆς 
-Z/11/6/2	μὲν πρὸς τῷ μείζονι τῶν ὅρων προτάσεως καταφατικῆς 
-Z/11/6/3	οὔσης εἴτ' οὖν ἐπὶ μέρους εἴτ' οὖν καθόλου, 〈τῆς δὲ 
-Z/11/6/4	πρὸς τῷ ἐλάττονι καθόλου〉 στερητικῆς ἐξ εὐθείας μὲν 
-Z/11/6/5	οὐ γίγνεται συλλογισμὸς 〈τοῦ〉 μείζονος τῶν ὅρων 
-Z/11/6/6	πρὸς 〈τὸν〉 ἐλάττονα· τῶν 〈δὲ〉 προτάσεων ἀντιστρα-
-Z/11/6/7	φεισῶν συμπέρασμα δόκιμον γίγνεται τὸ τὸν ὅρον 
-Z/11/6/8	δηλοῦν τὸν ἐλάττονα πρὸς τῷ μείζονι κατὰ τὸν  
-Z/11/6/9	τέταρτον τῶν ἐν αὐτῷ συλλογισμῶν, ὃς ἐκ καθόλου 
-Z/11/6/10	στερητικῆς προτάσεως καὶ ἐπὶ μέρους καταφατικῆς ἐπὶ 
-Z/11/7/1	μέρους ἀποφατικὸν ἔχει συμπέρασμα. κατὰ δὲ τὸ β̅ 
-Z/11/7/2	σχῆμα καὶ γ̅ οὐδὲν γίγνεται τοιοῦτον ἐξ ἀντιστροφῆς 
-Z/11/7/3	τῶν προτάσεων, ἐκ μέντοι τῆς τοῦ συμπεράσματος 
-Z/11/7/4	ἀντιστροφῆς ἐν τῷ τρίτῳ σχήματι κατὰ τὸν τρίτον 
-Z/11/7/5	συλλογισμὸν γίγνεται μόνον· οἱ μὲν γὰρ ἐν τῷ β̅ σχή-
-Z/11/7/6	ματι πρῶτοι δύο πρὸς ἀλλήλους ἀντιστρέφουσι τῷ 
-Z/11/7/7	συμπεράσματι, οἱ δὲ 〈ἐν〉 τῷ τρίτῳ δύο τρίτος τε καὶ 
-Z/11/7/8	τέταρτος· ἐμπεριέχονταί γε μὴν 〈οἱ〉 ἐπὶ μέρους, ὡς 
-Z/11/7/9	ἐν τοῖς κατὰ τὸ α̅ καὶ τὸ β̅ σχῆμα πρώτοις δύο συλλο-
-Z/11/7/10	γισμοῖς, οὕτως τοῖς κατὰ τοῦτο. 
-Z/12/1/1	  Οὗτοι μὲν οἱ συλλογισμοὶ κατηγορικοὶ κα-
-Z/12/1/2	λοῦνται, καθάπερ ἔφην, οὔτε κατὰ πλείω σχήματα 
-Z/12/1/3	δυνάμενοι συστῆναι τῶν εἰρημένων τριῶν οὔτε κατ' 
-Z/12/1/4	ἄλλον ἀριθμὸν 〈ἐν〉 ἑκάστῳ· δέδεικται γὰρ τοῦτο ἐν 
-Z/12/1/5	τοῖς Περὶ ἀποδείξεως ὑπομνήμασι· χρώμεθα δ' αὐτοῖς 
-Z/12/1/6	ἐν ταῖς ἀποδείξεσιν ἐν αἷς ὑπὲρ ἑνὸς τῶν ὄντων ἐστὶ 
-Z/12/1/7	ζήτησις ὁπηλίκον ἐστὶν ἢ ὁποῖον ἢ ποῦ κείμενόν (ἐστιν 
-Z/12/2/1	ἤ) τι τοιοῦτον τῶν κατὰ τὰς ἄλλας κατηγορίας. ἐν μὲν 
-Z/12/2/2	γὰρ τῷ ζητεῖν εἰ ὀρθῶς Ἐρατοσθένης ἔδειξε τὸν 
-Z/12/2/3	μέγιστον ἐν τῇ γ(ῇ κύκλον ἔχειν σταδίων) μυριάδ(ας)  
-Z/12/2/4	κ̅ε̅ δισχίλια, ἡ ζήτησίς ἐστι 〈τῆς〉 τοῦ κύκλου πηλικότητος 
-Z/12/2/5	ἢ τοῦ μεγέθους ἢ 〈τῆς〉 ποσότητος ἢ ὅπως ἂν θέλῃς ὀνο-
-Z/12/2/6	μάζειν, ὥσπερ γε κἀπειδὰν τῶν ἐν τῇ γῇ τροπικῶν ἑκά-
-Z/12/2/7	τερος ὅσων ἐστὶ σταδί(ων) ζητῇ καθ' ἑκάστην τε τῶν 
-Z/12/2/8	οἰκήσεων ὁπηλίκος ἐστὶν ὅ τ' ἀρκτικὸς ὀνομαζόμενος 
-Z/12/2/9	κύκλος καὶ ὁ ἀνταρκτικὸς τό τε ἐξ ἄρκτου τὸ 
-Z/12/2/10	ὑπόλοιπον 〈ὅσ〉ων ἐστὶ μορίων ἑκάστῃ τῶν οἰκή-
-Z/12/3/1	σεων. μέγεθος δὲ καὶ ἡλίου 〈καὶ〉 σελήνης καὶ τῶν κατ' 
-Z/12/3/2	αὐτοὺς ἀποστημάτων ἐζήτηται καὶ δέδεικται τοῖς ἀστρο-
-Z/12/3/3	νόμοις, ὥσπερ γε καὶ τῶν ἐκλείψεων, ὅταν μὴ δι' ὅλων 
-Z/12/3/4	γίγνωνται τῶν σωμάτων, ἀλλ' ἐξ ἡμίσεος ἢ ἀπὸ 〈τοῦ 
-Z/12/3/5	τρίτου〉 μέρους ἤ τινος ἄλλου μορίου· καὶ μὴν καὶ 
-Z/12/3/6	τῶν καθ' ἑκάστην οἴκησιν ἡμερῶν τὸ μέγεθος ἐζήτηταί 
-Z/12/3/7	τε καὶ εὕρηται, καθάπερ καὶ τὰ ἄλλα τὰ προειρημένα. 
-Z/12/4/1	ὁμολογεῖται μὲν γὰρ ὑπὸ τῶν κλεψυδρῶν τε καὶ τῶν 
-Z/12/4/2	ὑδροσκοπίων ἔτι τε καὶ τῶν ἡλιακῶν ὡροσκοπίων 
-Z/12/4/3	εὑρῆσθαι τὸ μέγεθος ἑκάστης ἡμέρας τῶν καθ' ὅλον 
[0057]  [081]  []  []

-Z/12/4/4	〈τὸν〉 ἐνιαυτόν, ὑπὸ δὲ τῶν κατὰ τὰς ἐκλείψεις προρρή-
-Z/12/4/5	σεων ἡλίου καὶ † ἄστρου καὶ γῆς μέγεθος καὶ πόσον 
-Z/12/4/6	ἀφεστήκασι τῶν καθ' ἡμᾶς τόπων 〈καὶ〉 τὰ τοιαῦτα, καὶ 
-Z/12/4/7	μὲν οὖν καὶ τίνες εἰσιν αἱ τὴν ἑκάστου τῶν εἰρημένων 
-Z/12/4/8	πηλικότητα ζητοῦσαί τε καὶ ἀποδεικνύουσαι μέθο-
-Z/12/4/9	δοι, πλείστων ἐγχρώμεναι τῶν κατὰ τὸ α̅ σχῆμα κατη- 
-Z/12/4/10	γορικῶν συλλογισμῶν· καὶ γάρ τοι καὶ τὰς ἀποφάν-
-Z/12/4/11	σεις ὑπὲρ ἑκάστου [αὐ]τῶν ζητημάτων ὧν ποιοῦνται 
-Z/12/4/12	καθόλου πάσας εὑρεῖν ἔστιν ὑπ' αὐτῶν λεγομένας τε 
-Z/12/5/1	καὶ δεικνυμένας. ἐπεὶ δ' ἐν τῷ μᾶλλόν τε καὶ ἧττον 
-Z/12/5/2	εἶναι † καλῶς δύνανται, τὸ 〈δὲ〉 πρὸς τὰς γενικωτάτας 
-Z/12/5/3	αὐτῶν ἐπὶ μέρους δοκεῖ λέγεσθαι, διὰ τοῦτο κατὰ συμ-
-Z/12/5/4	βεβηκὸς τότε φαίνονταί τινες ἀποφάνσεις τε καὶ δείξεις 
-Z/12/5/5	εἶναι κατὰ μέρος· ὡς γὰρ 〈πρὸς〉 τὴν περὶ παντὸς 
-Z/12/5/6	τριγώνου δεῖξίν τε καὶ ἀ(πό)φα(νσιν) ὅτι δυοῖν ὀρθαῖς 
-Z/12/5/7	ἴσας ἔχει τὰς τρεῖς γωνίας, ἐπὶ μέρους δόξειεν ἂν εἶναι 
-Z/12/5/8	πρότασις λέγουσα μὴ πᾶν τρίγωνον, ἀλλ' ἔνια τὰς 
-Z/12/6/1	πρὸς τῇ βάσει γωνίας ἴσας ἀλλήλαις ἔχειν. οὕτως μὲν 
-Z/12/6/2	οὖν ῥηθὲν οὔπω διωρισμένην οὐδ' ἐπιστημονικὴν ἔχει 
-Z/12/6/3	τὴν ἀπόφανσίν τε καὶ γνῶσιν, ἐκείνως δὲ ἐπιστημονι-
-Z/12/6/4	κήν τε καὶ καθόλου ‘πᾶν ἰσοσκελὲς τρίγωνον τὰς πρὸς 
-Z/12/7/1	τῇ βάσει γωνίας ἴσας ἀλλήλαις ἔχει’. συνήθης δὲ τοῖς 
-Z/12/7/2	Ἕλλησι λέξις ἐστὶ καὶ ἡ 〈διὰ〉 τῆς τῶν ἀριθμῶν προ-
-Z/12/7/3	τάξεως ἐνδεικνυμένη (τὸ κα)θόλου (καὶ ἡ) ἄν(ευ 
-Z/12/7/4	τούτων· ὡσαύτως γὰρ ἔστιν εἰπ)εῖν ‘π(ᾶν) ἰσοσκελὲς 
-Z/12/7/5	τρίγωνον 〈τὰς πρὸς τῇ βάσει γωνίας〉 ἴσας ἀλλήλαις 
-Z/12/7/6	ἔχει’ ὡς ‘τὰ ἰσοσκελῆ τρίγωνα τὰς πρὸς τῇ βάσει 
-Z/12/8/1	γωνίας ἴσας ἀλλήλαις ἔχει’. καὶ μέντοι καὶ 〈κατὰ〉 
-Z/12/8/2	τὸν ἑνικὸν ἀριθμὸν ἔθος ἐστὶ τοῖς Ἕλλησιν ἑρμηνεύειν 
-Z/12/8/3	τὰ οὕτω λεγόμενα, καὶ διαφέρει γε οὐδέν, εἰ τὰ ἰσο- 
-Z/12/8/4	σκελῆ τρίγωνα λέγουσιν ἅπαντα τὰς πρὸς τῇ βάσει 
-Z/12/8/5	γωνίας ἴσας ἀλλήλαις ἔχειν ἢ τὸ ἰσοσκελὲς τρίγωνον· 
-Z/12/8/6	〈εἰς γὰρ τὸ〉 εἶδος ἀποβλέποντες 〈τὸ〉 ἅπασι τοῖς κατὰ 
-Z/12/8/7	μέρος ὑπάρχον ὡς περὶ ἑνὸς εἰκότως ποιοῦνται τὴν ἀπό-
-Z/12/9/1	φανσιν· καὶ γάρ ἐστιν ὡς εἶδος ἕν. λέγω δὲ ὡς εἶδος, 
-Z/12/9/2	ἐπειδὴ κατὰ τὴν ὕπαρξίν ἐστι τοσαῦτα κατὰ τὸν ἀριθμὸν 
-Z/12/9/3	[ἑνὸς] ὅς' ἂν ᾖ τοῖς κατὰ μέρος σώμασιν· ἀλλὰ τοῦ 
-Z/12/9/4	τοιούτου γε εἴδους αὐτοῦ μία φύσις ἐστὶ πρὸς ἣν ἀπο-
-Z/12/9/5	βλέποντες οἱ ἄνθρωποι πανοῦργον μὲν εἶναι ζῷον τὴν 
-Z/12/9/6	κέρκον φασί, πτηνὸν δὲ τὸν ἀετόν, ἄγριον δὲ τὴν 
-Z/12/9/7	ἄρκτον. 
-Z/13/1/1	  Οἰκειότατος οὖν ἀποδείξεσιν ἐπιστημονικαῖς ὁ 
-Z/13/1/2	τοῦ πρώτου σχήματός ἐστι πρῶτος συλλογισμὸς ἐν διττῇ 
-Z/13/1/3	λέξει λεγόμενος ὑπὸ τῶν Ἑλλήνων, ἐνίοτε μὲν 〈ὡς〉 
-Z/13/1/4	ἀρτίως εἴπομεν· ‘ὁ ἄνθρωπος ζῷόν ἐστι· τὸ ζῷον 
-Z/13/1/5	οὐσία ἐστίν· 〈ὁ ἄνθρωπος οὐσία ἐστίν’, ἐνίοτε δὲ μετὰ 
-Z/13/1/6	τοῦ πᾶς· ‘πᾶς ἄνθρωπος ζῷόν ἐστι· πᾶν ζῷον οὐσία 
-Z/13/2/1	ἐστι·〉 πᾶς ἄνθρωπος οὐσία ἐστιν’. ἐφεξῆς δὲ 〈ὁ〉 
-Z/13/2/2	δεύτερος μὲν ἐν τῷ πρώτῳ σχήματι, κατὰ δὲ τὸ δεύ-
-Z/13/2/3	τερον οἱ πρῶτοι δύο χρήσιμοι πρὸς τὰς ἀποδείξεις 
-Z/13/2/4	γίγνονταί ποτε, μιγνυμένης ἐν αὐτοῖς τῆς καθόλου 
-Z/13/3/1	καταφατικῆς. καὶ μὴν καὶ ὁ τρίτος ἐν τῷ πρώτῳ 
-Z/13/3/2	σχήματι συλλογισμὸς ὡς εἴρηται μικρὸν ἔμπροσθεν εἰς 
-Z/13/3/3	ἀποφάνσεις ποτὲ γίγνεται χρήσιμος, 〈ὡς〉 ὅτε τρί- 
-Z/13/3/4	γωνον ἰσοσκελές ἐστιν, ἔτι 〈δὲ〉—δέδεικται γάρ— 
-Z/13/3/5	καὶ τὸ ἰσοσκελὲς τὰς πρὸς τῇ βάσει γωνίας ἴσας ἔχον, 
-Z/13/3/6	ἐκ τούτων περανθήσεται τρίγωνόν τι πρὸς τῇ βάσει 
-Z/13/4/1	τὰς γωνίας ἴσας ἔχειν. εἰσὶ δὲ καὶ κατὰ τὸ τρίτον 
-Z/13/4/2	σχῆμα συλλογισμοί τινες, (ὡς) εἴρηται πρόσθεν, ἀπο-
-Z/13/4/3	δεικνύντες τὸ ἐπὶ μέρους καταφατικόν· ἀποδείκνυται 
-Z/13/4/4	δέ ποτε καὶ τῶν ἐπὶ μέρους ἀποφατικῶν τι κατὰ τὰ 
-Z/13/4/5	τρία σχήματα [καὶ] καθάπερ ἐπὶ τοῦ ‘πᾶν ἀγαθὸν 
-Z/13/4/6	αἱρετόν ἐστιν· ἡ τῶν αἰσχρουργῶν ἡδονὴ 〈οὐχ αἱρετόν 
-Z/13/4/7	ἐστιν· οὐκ ἄρα ἀγαθόν ἐστιν ἡ τῶν αἰσχρουργῶν 
-Z/13/5/1	ἡδονή’〉. κατὰ ταύτην μὲν οὖν τὴν λέξιν ὡρισμένη 
-Z/13/5/2	κατὰ τὸ εἶδος ἡδονὴ πρὸς τὴν ἀπόδειξιν εἴληπται, 
-Z/13/5/3	κατὰ δὲ τὴν τοιαύτην ἀοριστοτέρα ‘πᾶν ἀγαθὸν αἱρε-
-Z/13/5/4	τόν ἐστι· τὶς οὖν ἡδονὴ οὐκ ἔστιν αἱρετόν· τὶς ἄρα 
-Z/13/5/5	ἡδονὴ οὐκ ἔστιν ἀγαθόν’· ἔτι 〈καὶ〉 κατὰ τήνδε τὴν 
-Z/13/5/6	λέξιν ἀοριστοτέρα ἀπόφανσις γίγνεται ‘πᾶν ἀγαθὸν 
-Z/13/5/7	αἱρετόν· 〈οὐ〉 πᾶσα ἡδονὴ αἱρετόν· οὐ πᾶσα ἄρα 
-Z/13/6/1	ἡδονὴ ἀγαθόν’. εὔδη(λον) δὲ ὅτι κατὰ τὴν τοιαύτην 
-Z/13/6/2	ἀπόδειξιν οὐ τὸ μέγεθος ὥσπερ ἐπὶ τῶν ἀρτίως εἰρη-
-Z/13/6/3	μένων, ἀλλ' ἡ ποιότης ἀποδείκνυται τοῦ πράγματος· 
-Z/13/6/4	ὁποῖον γάρ ἐστιν 〈ἡ〉 ἡδονὴ πότερον ἀγαθὸν ἢ κακὸν 
-Z/13/6/5	ἢ μέσον, ἐν τῷ τῆς ποιότητος γένει τὴν ζήτησιν ἴσχει, 
-Z/13/6/6	(καθά)περ ἐν τῷ πρός 〈τι〉 τὸ τῶν ἰσοσκελῶν τριγώ-
-Z/13/7/1	νων ἴσας εἶναι τὰς πρὸς τῇ βάσει γωνίας. ὁ δέ γε  
-Z/13/7/2	δεικνὺς ἐν τῷ μέ(σῳ) τοῦ κόσμου τετάχθαι τὴν γῆν 
-Z/13/7/3	κατὰ τὸ ποῦ κεῖται τὴν σκέψιν ποιεῖται, καθάπερ γε 
-Z/13/7/4	καὶ ὁ μὴ κατὰ τὸν αὐτὸν χρόνον Ἱπποκράτην τε καὶ 
-Z/13/7/5	Δημόκριτον γεγονέναι κατὰ τὸ πότε γεγόνασι τὴν ἀπό-
-Z/13/8/1	δειξιν ποιεῖται. ὁ μέντοι ζητῶν εἰ σφαιροειδής ἐστιν 
-Z/13/8/2	ἡ γῆ, κατὰ τὴν τοῦ ποιοῦ κατηγορίαν ποιεῖται τὴν 
-Z/13/8/3	σκέψιν, ὥσπερ γε καὶ ὁ ἀποφηνάμενος εἶναι σφαιροειδῆ, 
-Z/13/9/1	ποιότητά τινα τῆς γῆς ἀπ(εφήνα)το. κατὰ δὲ τὸ ποιεῖν 
-Z/13/9/2	καὶ πάσχειν αἱ τῶν αἰτίων γίγνονται ζητήσεις· ἐν 
-Z/13/9/3	ἰατρικῇ μὲν οὖν ἐ(κ) τίνος αἰτίας γίγνονται φωνὴ καὶ 
-Z/13/9/4	ἀναπνοὴ καὶ θρέψις (καὶ) πέψις, ἐν φιλοσοφίᾳ δὲ 
-Z/13/10/1	σεισμὸς κεραυνὸς ἀστραπή τε καὶ βροντή. κατὰ δὲ τὸ 
-Z/13/10/2	ἔχειν ζητεῖται τίς ἐστιν ὁ πλούσιος ἢ τίς ὁ πένης ἢ 
-Z/13/11/1	τίς ὁ εὔπορος ἢ τίς ὁ πτωχός. ὁ δὲ ἐπι(ζητῶν ὅπως) 
-Z/13/11/2	τις ἱμάτιον ὑφήνατο καὶ δίκτυον ἐπλέξατο καὶ 
-Z/13/11/3	κιβώτιον καὶ σκίμποδα, σύνθεσιν ζητεῖ παραλελειμ-
-Z/13/11/4	μένην ὑπὸ Ἀριστοτέλους ἐν τῇ τῶν δέκα κατηγοριῶν, 
-Z/13/11/5	ὡς ἐπιδέδεικταί μοι διὰ τῶν εἰς ἐκεῖνο τὸ βιβλίον 
-Z/13/12/1	ὑπομνημάτων. ἕτερον γὰρ γένος ἐστὶ κατηγορίας ὃ 
-Z/13/12/2	καλεῖν αὐτὸς εἴωθε κεῖσθαι, τὸ γοῦν κατακεῖσθαι, 
-Z/13/12/3	καθῆσθαι· κατὰ γὰρ τὸ κεῖσθαι ταῦτα λέγεσθαί 
-Z/13/12/4	φησιν 〈ἃ τῶν〉 μορίων τοῦ σώματος ἐνδείκνυται 
-Z/13/12/5	(σ)χήματα κατὰ τὴν πρὸς ἄλληλα σχέσιν γιγνόμενα, 
-Z/13/12/6	καὶ ζητεῖται κατὰ τοῦτο τὸ γένος ὑφ' Ἱπποκράτους,  
-Z/13/12/7	ὁποῖον σχῆμα καταγέντι σκέλει καὶ χειρὶ τὸ ἄριστόν 
-Z/13/12/8	ἐστι 〈καὶ〉 ἐφ' ἑκάστου τῶν ἄλλων μορίων, ὁμοίως 
-Z/13/12/9	δὲ καὶ κατὰ τὰς πράξεις ἢ συμπτώματα χειρουργούν-
-Z/13/12/10	των 〈ἢ〉 αἱμορραγίας ἱστώντων ἤ τι τοιοῦτον ἕτερον 
-Z/13/12/11	πραττόντων ὁποῖον ἄριστόν ἐστι σχῆμα. 
-Z/14/1/1	  Ὃ δ' ἐστὶ μέγιστόν τε καὶ πρῶτον ἐφ' ἑκάστου 
-Z/14/1/2	τῶν μὴ φαινομένων αἰσθήσει, τὸ κατὰ τὴν ὕπαρξιν 
-Z/14/1/3	ἤτοι οὐσίαν † γίγνεται μὴ εἶναι ζήτημ' ἐστίν, ἐν ᾧ γε 
-Z/14/1/4	τὰ τοιαῦτα προβάλλεται· ἆρά γ' εἱμαρμένη ἔστιν; ἆρά 
-Z/14/1/5	γε πρόνοια ἔστιν; ἆρά γε θεοὶ εἰσίν; ἆρά γε κενὸν 
-Z/14/2/1	ἔστιν; ἐν οἷς προβλήμασι μάλιστα χρώμεθα ταῖς ὑπο-
-Z/14/2/2	θετικαῖς προτάσεσιν, ἃς 〈εἰς τὰς〉 κατὰ συνέχειαν καὶ 
-Z/14/2/3	κατὰ διαίρεσιν ἔτεμον οἱ παλαιοί· καλοῦσι δὲ τὰς 
-Z/14/2/4	μὲν κατὰ συνέχειαν οἱ Στωικοὶ συνημμένα ἀξιώματα, 
-Z/14/2/5	τὰς δὲ κατὰ διαίρεσιν διεζευγμένα, καὶ συμφωνεῖταί 
-Z/14/2/6	γε αὐτοῖς δύο μὲν γίγνεσθαι συλλογισμοὺς κατὰ τὸ 
-Z/14/3/1	συνημμένον ἀξίωμα, δύο δὲ κατὰ τὸ διεζευγμένον. ὅτι 
-Z/14/3/2	δὲ δι' ἀποφατικοῦ συμπεπλεγμένου συλλογισμὸς εἰς 
-Z/14/3/3	ἀπόδειξιν χρήσιμος οὐδὲ εἷς ἐστι, καθάπερ γε καὶ ὅτι 
-Z/14/3/4	μηδ' ἕκτος τίς ἐστιν ἢ ζ̅ ἢ η̅ ἢ θ̅ ἤ τις ἄλλος ὡς 
-Z/14/3/5	ἐκεῖνοι λέγουσι συλλογισμός, ἀποδέδεικται δι' ἑτέρων, 
-Z/14/3/6	ἀλλὰ νῦν πρόκειται τὰ χρήσιμα μόνον αὐτὰ διέρχεσθαι 
-Z/14/3/7	παραλιπόντας τοὺς ἐλέγχους τῶν περιττῶς προστιθε-
-Z/14/4/1	μένων. τρίτον οὖν ἀναπόδεικτον τῶν περὶ τὸν Χρύ- 
-Z/14/4/2	σιππον ἡγουμένων ἐξ ἀποφατικοῦ συμπεπλεγμένου καὶ 
-Z/14/4/3	θατέρου τῶν ἐν αὐτῷ τὸ ἀντικείμενον τοῦ λοιποῦ 
-Z/14/4/4	περαίνοντα, ὡς ἐπὶ τῶν τοιούτων ἔχει ‘〈οὐχὶ〉 καὶ 
-Z/14/4/5	Ἀθήνησίν ἐστι καὶ Ἰσθμοῖ Δίων· † καὶ τοῦδε παιδίον 
-Z/14/4/6	μὲν εἰς πολλὰς τῶν καθ' ὅλον τὸν βίον ἀποδείξ(εις 
[0057]  [081]  []  []

-Z/14/5/1	ε)ἶν(α)ι χρήσιμον ἄχρι καὶ τῶν δικαστηρίων. ἐπεὶ δὲ 
-Z/14/5/2	τῶν μαχομένων ἀλλήλοις πραγμάτων τε καὶ λόγων 
-Z/14/5/3	ἔνια μὲν ὁλόκληρόν τε καὶ τελείαν ἔχει τὴν μάχην 
-Z/14/5/4	μήθ' ὑπάρχειν ἅμα μήτ' οὐχ ὑπάρχειν δυνάμενα, τινὰ 
-Z/14/5/5	δὲ ἐξ ἡμίσεος ὑπάρχειν μὲν ἅμα μὴ δυνάμενα, μὴ 
-Z/14/5/6	ὑπάρχειν δὲ ἅμα δυνάμενα, διὰ τοῦτο τὰ μὲν κατὰ 
-Z/14/5/7	τὴν τελείαν μάχην τὴν τοῦ διεζευγμένου προσηγορίαν 
-Z/14/5/8	καλεῖν ἠξίωκα, τὰ δὲ 〈κατὰ〉 τὴν ἐλλιπῆ τὴν τῆς μάχης 
-Z/14/6/1	ἁπλῶς ἢ καὶ μετὰ προσθήκης ἐλλιποῦς μάχης. ἐν τού-
-Z/14/6/2	τοις οὖν τοῖς πράγμασιν ὁ εἰρημένος συλλογισμὸς χρή-
-Z/14/6/3	σιμός ἐστι τῇ μὲν αὐτῇ λέξει χρώμενος ᾗ Χρύσιππος, 
-Z/14/6/4	οὐ μὴν ἐπὶ συμπεπλεγμένῳ συνιστάμενος ἀλλ' ἐπὶ τοῖς 
-Z/14/6/5	μαχομένοις· ᾧ καὶ διαφοραὶ πάμπολλαι κατὰ τὸ συμ-
-Z/14/7/1	πεπλεγμένον ἀξίωμα (συν)ίστανται. τριῶν γὰρ οὐσῶν 
-Z/14/7/2	διαφορῶν ἐν τοῖς πράγμασι, μιᾶς μὲν τῆς κατὰ τὴν 
-Z/14/7/3	μάχην ἐπὶ τῶν μηδέποτε συνυπαρχόντων, ἑτέρας δὲ 
-Z/14/7/4	τῆς κατὰ τὴν ἀκολουθίαν ἐπὶ τῶν ἀεὶ 〈συνυπαρχόν-
-Z/14/7/5	των, τρίτης δὲ τῆς τῶν ποτὲ μὲν συνυπαρχόντων ποτὲ 
-Z/14/7/6	δὲ〉 μὴ συνυπαρχόντων, ὅσα μήτε τὴν ἀκολουθίαν  
-Z/14/7/7	ἀναγκαί(αν) ἔχει μήτε τὴν μάχην, τὸ συμπεπλεγμένον 
-Z/14/7/8	ἀξίωμα συνίστησιν, ὁποῖα τὰ τοιαῦτά ἐστι ’Δίων περι-
-Z/14/7/9	πατεῖ καὶ Θέων διαλέγεται‘· δῆλον δὲ καὶ τὸ ἀποφατι-
-Z/14/7/10	κὸν αὐτοῦ τοιοῦτον ἐσόμενον ’οὐχὶ καὶ Δίων περιπατεῖ 
-Z/14/8/1	〈καὶ Θέων διαλέγεται‘. ἡ δὲ πρόσληψις ’ἀλλὰ μὴν 
-Z/14/8/2	Δίων περιπατεῖ‘,〉 ἔτι δὲ ’ἀλλὰ μὴν Θέων διαλέγεται‘· 
-Z/14/8/3	συμπέρασμα δὲ κατὰ μὲν τὴν ἑτέραν πρόσληψιν ’οὐκ 
-Z/14/8/4	ἄρα Θέων διαλέγεται‘, κατὰ δὲ τὴν ἑτέραν ’οὐκ ἄρα 
-Z/14/8/5	Δίων περιπατεῖ‘· πρὸς ἀπόδειξιν δὲ ἡ τοιαύτη τῶν 
-Z/14/9/1	ὑλ(ῶν) δέδεικται καὶ παντάπασιν ἄχρηστος οὖσα. ταῦτα 
-Z/14/9/2	μὲν οὖν ἴσως καὶ πλείω τοῦ δέοντος ὡς προκειμένης 
-Z/14/9/3	ἡμῖν βραχυλογίας εἴρηται σαφηνείας ἕνεκεν, ἔλθωμεν 
-Z/14/9/4	δὲ αὖθις ἐπὶ τὸ προκείμενον, ὡς εἰ καὶ μηδὲν εἴρητο 
-Z/14/10/1	τῶν παραφθεγμάτων. οἱ γὰρ ἐξ ὑποθετικῶν προτά-
-Z/14/10/2	σεων γιγνόμενοι συλλογισμοὶ κατὰ μετάβασιν ἀφ' ἑτέ-
-Z/14/10/3	ρου πράγματος ἐφ' ἕτερον ἐπιτελοῦν〈ται〉 δι' ἀκολου-
-Z/14/10/4	θίας ἢ μάχης ἤτοι γ' ἐλλιποῦς ἑκατέρας ἢ τελείας, καὶ 
-Z/14/10/5	τρίτον παρὰ ταύτας γένος οὐδέν ἐστι τῆς ἀφ' ἑτέρου 
-Z/14/11/1	μεταβάσεως ἐφ' ἕτερον εἰς ἀπόδειξιν χρήσιμον. ἔσονται 
-Z/14/11/2	δὴ δύο μὲν ἐκ τῆς τελείας ἀκολουθίας συλλογισμοί, 
-Z/14/11/3	καθάπερ γε κἀκ τῆς τελείας μάχης ἕτεροι δύο, καὶ 
-Z/14/11/4	καλείσθωσαν οἱ μὲν ἐκ τῆς ἀκολουθίας πρῶτός τε καὶ 
-Z/14/11/5	δεύτερος, οἱ δ' ἐκ τῆς μάχης τέταρτος καὶ πέμπτος, 
-Z/14/11/6	ἐπειδὴ Χρύσιππος οὕτως ἔθετο, γ̅ δὲ κατὰ τὴν λέξιν 
-Z/14/11/7	ὁ αὐτὸς τῷ Χρυσίππῳ, κατὰ δὲ τὴν τῶν αἰτητῶν φύσιν 
-Z/14/11/8	οὐχ ὁ αὐτός· οὐχ 〈ὡς〉 ᾤετο γὰρ ἐξ ἀποφατικοῦ  
-Z/14/11/9	〈συμπεπλεγμένου, ἀλλ' ἐκ〉 μάχης ἐλλιποῦς ἡ γένεσις 
-Z/14/11/10	αὐτῷ καταφατικὴν ἔχοντι μίαν πρόσληψιν, οὐχ ὥσπερ 
-Z/14/11/11	οἱ ἐξ ἀκολουθίας τελείας 〈καὶ μάχης τελείας〉 ἑκάτε-
-Z/14/11/12	ρος δύο. 
-Z/15/1/1	  Οὔσης δὲ καὶ ἀκολουθίας ὡς ἐδείξαμεν ἐλλιποῦς 
-Z/15/1/2	ἐν τοῖς καλουμένοις παραδιεζευγμένοις ἔσονται καὶ 
-Z/15/1/3	κατὰ ταῦτα συλλογισμοὶ δύο, πρῶτος μὲν ὁ τοιοῦτος 
-Z/15/1/4	’ἡ ἀνάδοσις τῆς τροφῆς ἐκ κοιλίας εἰς ὅλον τὸ σῶμα 
-Z/15/1/5	ἤτοι γε τῶν σιτίων ἐξ ἑαυτῶν φερομένων ἢ ὑπὸ τῆς 
-Z/15/1/6	γαστρὸς πεπεμμένων ἢ ὑπὸ τῶν μορίων ἑλκομένων ἢ 
-Z/15/2/1	ὑπὸ τῶν φλεβῶν παραγομένων γίγνεται‘—συγχωρεί-
-Z/15/2/2	σθω δὲ καὶ πάνθ' ὑπάρχειν ἅμα δύνασθαι· καὶ γὰρ 
-Z/15/2/3	δύναται καὶ κατ' αὐτό γε τοῦτο 〈τὸ〉 παραδιεζευγμένον 
-Z/15/2/4	τοῦ διεζευγμένου διήνεγκεν· ἐπ' ἐκείνου μὲν γὰρ ἓν 
-Z/15/2/5	πάντως ἐστί, τῶν ἄλλων δ' οὐδέν, ἐπὶ τούτου δὲ πάν-
-Z/15/2/6	τως ἕν τι, δύναται δὲ καί 〈τι〉 τῶν ἄλλων καὶ πάντα 
-Z/15/3/1	τὰ κατειλημμένα τὴν ὕπαρξιν ἔχειν ἅμα—προσλήψεις 
-Z/15/3/2	〈δ'〉 ἔσονται τούτοις τοῦ ἀξιώματος ἀποφατικαὶ μὲν 
-Z/15/3/3	πάντως [κατὰ μίαν τοῖς] καθ' ἓν τῶν 〈κατ' αὐτὸ〉 
-Z/15/3/4	γιγνομένων ἢ κατὰ δύο μόνον· καὶ καθ' ἓν μὲν οἷον 
-Z/15/3/5	’ἀνάδοσις τῆς τροφῆς ἐκ κοιλίας εἰς ὅλον τὸ σῶμα  
-Z/15/3/6	ἤτοι τῆς κοιλίας ἐκθλιβούσης ἢ τῶν φλεβῶν παρα-
-Z/15/3/7	γουσῶν ἢ τῶν μορίων ἑλκόντων ἢ αὐτῆς τῆς τροφῆς 
-Z/15/3/8	ἐξ αὑτῆς φερομένης γίγνεται· ἀλλὰ μὴν ἡ γαστὴρ οὐκ 
-Z/15/3/9	ἐκθλίβει· ἤτοι ἄρα τῶν φλεβῶν παραγουσῶν 〈ἢ〉 τῶν 
-Z/15/4/1	μορίων ἑλκόντων ἢ ἐξ αὑτῆς ἡ τροφὴ φέρεται‘. ἔσται 
-Z/15/4/2	δὲ δηλονότι καὶ τοῦτο 〈τὸ〉 συμπέρασμα παρ〈αδι〉εζευγ-
-Z/15/4/3	μένον ἐκ τριῶν, ὥσπερ γε κἂν ἓν ὁτιοῦν ἄλλο, καθάπερ 
-Z/15/4/4	νῦν ἡ γαστήρ, οὕτως αὐτὸ ῥηθῇ μὴ εἶναι· τὰ γὰρ 
-Z/15/4/5	ὑπόλοιπα τρία κατὰ τὸ παραδιεζευγμένον ἀξίωμα σύν-
-Z/15/5/1	θετον καὶ τὸ συμπέρασμα ἐργάζεται. ἑτέρα δὲ πρόσ-
-Z/15/5/2	ληψις ἔσται καθ' ἣν οὔτε τὴν κοιλίαν πέμπειν οὔτε 
-Z/15/5/3	τὰς φλέβας παράγειν ἐροῦμεν οὔτε τὴν τροφὴν ἐξ 
-Z/15/5/4	ἑαυτῆς φέρεσθαι ἢ ὁπωσοῦν ἄλλως 〈γ̅〉 ἀξιωμάτων ἀπό-
-Z/15/6/1	φασιν προσληψόμεθα· δύναται γὰρ πολλαχῶς. καὶ 
-Z/15/6/2	τριῶν μὲν † μᾶλλον ἄμεινον τὸ τέταρτον περαίνεσθαι, 
-Z/15/6/3	καταφατικῶς δὲ καὶ διωρισμέν(ως)· ἄχρι γὰρ ἤτοι 
-Z/15/6/4	(γ' ἕ)ν τι τῶν τεττάρ(ων) ἢ δύο λαμβάνεται, τὸ συμ-
-Z/15/7/1	πέρασμα παραδιεζευγμένον ἐστίν. ὁ δὲ τοιοῦτος συλ-
-Z/15/7/2	λογισμὸς 〈τὸ〉 αὐτὸ ὑπομένειν δόξει τῷδε ’〈εἰ〉 ἀνα-
-Z/15/7/3	δίδοται ἡ τροφὴ ἐκ τῆς κοιλίας εἰς ὅλον τὸ σῶμα, 
-Z/15/7/4	ἤτοι ἐξ αὑτῆς φερομένη τοῦτο πάσχει ἢ ὑπὸ τῆς 
-Z/15/7/5	γαστρὸς πεμπομένη ἢ ὑπὸ τῶν μορίων ἑλκομένη ἢ 
-Z/15/7/6	ὑπὸ τῶν φλεβῶν παραγομένη‘, οὐκ ἔστι δὲ ὁ αὐτός. 
-Z/15/8/1	ἀλλ' οὗτος μὲν τὴν αὐτὴν ἔχει δύναμιν τῷ πρώτῳ τῶν  
-Z/15/8/2	ὑποθετικῶν ἀναποδείκτῳ, ἡγουμένου μὲν ἐξ ὑποθέσεως 
-Z/15/8/3	τοῦ ἀναδίδοσθαι τὴν τροφήν, ἑπομένων δὲ τῶν ἐφεξῆς 
-Z/15/8/4	εἰρημένων, καὶ οὐδὲν διαφέρει πότερον διεζευγμένη 
-Z/15/8/5	πραγμάτων ὕλη τὸ ἐπιφερόμενόν ἐστιν ἢ [ἐμ]παρα-
-Z/15/8/6	διεζευγμένη· καθ' ἕτερον γὰρ τῶν τρόπων ἡ τοῦ 
-Z/15/8/7	πρώτου τῶν ὑποθετικῶν συλλογισμῶν δύναμίς ἐστιν 
-Z/15/8/8	οὖσα τοιαύτη ’εἰ τὸ πρῶτον, ἤτοι τὸ δεύτερον ἢ 
-Z/15/8/9	τὸ τρίτον ἢ τὸ τέταρτον ἢ τὸ πέμπτον‘, εἶτα πρόσληψις 
-Z/15/8/10	’ἀλλὰ μὴν τὸ α̅· ἤτοι ἄρα τὸ β̅ ἢ τὸ γ̅ ἢ τὸ δ̅ ἢ τὸ ε̅‘· 
-Z/15/8/11	ἑτέρα δὲ πρόσληψις κατὰ τὸν τοῦ δευτέρου τῶν ὑπο-
-Z/15/8/12	θετικῶν ἀναποδείκτων τρόπον ἡ τοιάδε ’ἀλλὰ μὴν οὔτε 
-Z/15/9/1	τὸ β̅ ἢ τὸ γ̅ οὔτε τὸ δ̅ ἢ τὸ ε̅· οὐκ ἄρα τὸ α̅‘. ὃν δ' 
-Z/15/9/2	ὀλίγον ἔμπροσθεν εἶπον συλλογισμόν, γίγνεται κατὰ 
-Z/15/9/3	τὸ παραδιεζευγμένον ὡς ὁμολογουμένου τοῦ παρα-
-Z/15/9/4	διεζευγμένου τήν τε πρόσληψιν λαμβάνει καθάπερ εἰ 
-Z/15/9/5	καὶ διεζευγμένον ἦν 〈τὸ〉 τοιοῦτον ’ἤτοι ἐξ αὑτῶν 
-Z/15/9/6	ἀναδίδοται τὰ σιτία ἢ ὑπὸ τῆς γαστρὸς ἐπέμπετο ἢ 
-Z/15/9/7	ὑπὸ τῶν φλεβῶν παράγεται ἢ ὑπὸ τῶν τοῦ σώματος 
-Z/15/9/8	μορίων ἕλκεται‘· ἀλλὰ μὴν 〈οἱ〉 ἐπὶ τῷ διεζευγμένῳ 
-Z/15/9/9	συλλογισμοὶ προσλήψεις ἔχουσι δύο, ἤτοι γε 〈ἕν〉 τι 
-Z/15/9/10	τῶν κατὰ τὸ διεζευγμένον ἢ καὶ τὰ ἄλλα πάντα πλὴν  
-Z/15/10/1	ἑνὸς οὐχ ὑπάρχειν. ὅτι δὲ πρὸς ἀπόδειξιν οἱ τοιοῦτοι 
-Z/15/10/2	συλλογισμοὶ 〈χρήσιμοι〉, δηλοῖ καὶ Πλάτων ἐν Ἀλκιβιάδῃ 
-Z/15/10/3	κεχρημένος κατὰ δύναμιν τῷ δευτέρῳ τῶν ὑποθετικῶν, 
-Z/15/10/4	ἔνθα φησίν ’εἰ Ἀλκιβιάδης οἶδε τὰ δίκαια, ἤτοι παρ' 
-Z/15/10/5	ἑτέρου μαθὼν ἢ αὐτὸς εὑρὼν οἶδεν‘, εἶτα δείξας ὅτι μήτε 
-Z/15/10/6	παρ' ἑτέρου μαθὼν μήτ' αὐτὸς εὑρὼν ἐπιφέρει συμ-
-Z/15/10/7	πέρασμα τὸ μὴ γιγνώσκειν Ἀλκιβιάδην τὰ δίκαια. 
-Z/15/11/1	κατὰ δὲ τὸ παραδιεζευγμένον ψιλὸν ὁ λόγος ἂν 
-Z/15/11/2	οὕτως ἠρωτᾶτο ’Ἀλκιβιάδης οἶδε τὰ δίκαια ἤτοι μα-
-Z/15/11/3	θὼν ἢ αὐτὸς εὑρών· ἀλλὰ μὴν οὐκ οἶδε μαθών· αὐτὸς 
-Z/15/11/4	ἄρα εὑρὼν οἶδεν.‘ 
-Z/16/1/1	  Ἔστι καὶ ἄλλο τρίτον εἶδος συλλογισμῶν εἰς 
-Z/16/1/2	ἀποδείξεις χρήσιμον, οὓς ἐγὼ μὲν ὀνομάζω κατὰ τὸ 
-Z/16/1/3	πρός τι γενέσθαι, βιάζονται δ' αὐτοὺς οἱ περὶ τὸν 
-Z/16/1/4	Ἀριστοτέλην τοῖς κατηγορικοῖς συναριθμ(εῖν)· ἔστι δ' 
-Z/16/1/5	οὐκ ὀλίγη χρῆσις αὐτῶν παρά τε τοῖς σκεπτικοῖς καὶ 
-Z/16/1/6	ἀριθμητικοῖς καὶ λογιστικοῖς ἐπὶ τοιούτων [καὶ] τινῶν 
-Z/16/1/7	λόγων ’Δίωνος Θέων διπλάσια κέκτηται· 〈ἀλλὰ καὶ 
-Z/16/1/8	Θέωνος Φίλων διπλάσια κέκτηται·〉 Δίωνος ἄρα Φίλων 
-Z/16/2/1	δ̅πλάσια κέκτηται‘. καὶ κατ' ἀντιστροφὴν δὲ τῆς λέξεως 
-Z/16/2/2	〈ὁ〉 αὐτὸς τῇ δυνάμει λόγος οὕτως ἐρωτηθήσεται ’Δίων 
[0057]  [081]  []  []

-Z/16/2/3	Θέωνος ἡμίση κέκτηται· ἀλλὰ καὶ Θέων Φίλωνος 
-Z/16/2/4	ἡμίση κέκτηται· Δίων ἄρα Φίλωνος τέταρτον μέρος 
-Z/16/3/1	ἔχει τῆς κτήσεως‘. οὕτως οὖν καὶ κατ' ἄλλον ὁντινοῦν  
-Z/16/3/2	λόγον πολλαπλάσιον ἀποδεικτικῶς ἐρωτηθήσεται συλ-
-Z/16/3/3	λ(ογισμός)· εἰ γὰρ ὅδε τις ὁ ἀριθμὸς τοῦδέ τινος εἴη 
-Z/16/3/4	τριπλάσιος, 〈τοῦ δὲ τριπλασίου〉 πάλιν ἕτερος εἴη τρι-
-Z/16/3/5	πλάσιος, ἐννεαπλάσιος 〈ἂν〉 εἴη ὁ μείζων ἀριθμὸς τοῦ 
-Z/16/3/6	ἐλάττονος, καὶ ἀναστρέψαντί σοι πάλιν ὁ ἐλάττων τοῦ 
-Z/16/4/1	μείζονος ἔνατον ἔσται μέρος. οὕτως δὲ καὶ 〈κατὰ〉 
-Z/16/4/2	τὰς προσθέσεις τε καὶ ἀφαιρέσεις· ἐὰν γὰρ ὁ πρῶτος 
-Z/16/4/3	ἀριθμὸς τῷ δευτέρῳ ἴσος ὑπάρχῃ, προστεθῇ δὲ 
-Z/16/4/4	(ἑ)κ(α)τέρῳ αὐτῶν ἴσος ἕτερος, ἔσται καὶ 〈ὁ〉 ὅλος τῷ 
-Z/16/4/5	ὅλῳ ἴσος, καὶ ἢν ἴσοιν δυοῖν ὄντων ἴσοι δύο ἀφαιρε-
-Z/16/4/6	θῶσιν ἀφ' ἑκατέρου, καὶ ὁ λοιπὸς τῷ λοιπῷ ἴσος ἔσται. 
-Z/16/5/1	πολὺ δὲ πλῆθός ἐστιν, ὡς ἔφην, ἐν ἀριθμητικοῖς τε καὶ 
-Z/16/5/2	λογιστικοῖς τοιούτων συλλογισμῶν ὧν ἁπάντων ἐστὶ 
-Z/16/5/3	(κ)οινὸν ἔκ τινων ἀξιωμάτων τὴν αἰτίαν ἴσχειν συστάσεως, 
-Z/16/5/4	〈ὧν〉 ἐν τοῖς εἰρημένοις λόγοις μνημονεύοντες εἰς τοὺς 
-Z/16/5/5	κατηγορικοὺς ἀνάγειν λόγους δυνησόμεθα τοὺς τοιού-
-Z/16/6/1	τους συλλογισμοὺς σαφέστερον πάλιν ἀρξάμενοι. ὄντος 
-Z/16/6/2	γὰρ ἀξιώματος τοῦδε καθόλου τὴν πίστιν ἔχοντος ἐξ 
-Z/16/6/3	ἑαυτοῦ ’τὰ τῷ αὐτῷ ἴσα καὶ 〈ἀλλήλοις ἐστὶν ἴσα‘〉, 
-Z/16/6/4	συλλογίζεσθαί τε καὶ ἀποδεικνύναι ἔστιν ὥσπερ Εὐκλεί-
-Z/16/6/5	δης ἐν τῷ πρώτῳ θεωρήματι τὴν ἀπόδειξιν ἐποιήσατο 
-Z/16/6/6	τὰς τοῦ τριγώνου πλευρὰς ἴσας δεικνύων· ἐπεὶ γὰρ τὰ  
-Z/16/6/7	τῷ αὐτῷ ἴσα καὶ ἀλλήλοις ἴσα ἐστίν, δέδεικται 〈δὲ〉 
-Z/16/6/8	τὸ πρῶτόν τε καὶ τὸ δεύτερον 〈τῷ τρίτῳ ἴσον〉, ἑκα-
-Z/16/7/1	τέρῳ αὐτῶν ἴσον ἂν εἴη οὕτω τὸ πρῶτον. ὄντος δὲ 
-Z/16/7/2	πάλιν ἀξιώματος ἐξ ἑαυτοῦ πιστοῦ τοῦδε ’ἂν ἴσοις ἴσα 
-Z/16/7/3	προστεθῇ, καὶ τὰ ὅλα ἴσα ἔσται‘, ἐὰν ὡμολογημένων 
-Z/16/7/4	ἴσων ἀλλήλοις εἶναι τοῦ πρώτου καὶ δευτέρου προσ-
-Z/16/7/5	τεθῇ τι καθ' ἑκάτερον ἴσον ἴσον, ἔσται καὶ τὸ ὅλον 
-Z/16/7/6	τῷ ὅλῳ ἴσον, ὡδί πως λεγόντων ἡμῶν ’ἐπεὶ τὸ πρῶτον 
-Z/16/7/7	ἴσον ἐστὶ τῷ δευτέρῳ, πρόσκειται δὲ τῷ μὲν πρώτῳ 
-Z/16/7/8	τὸ γ̅, τῷ δὲ δευτέρῳ τὸ δ̅ ἴσα ὄντα καὶ αὐτά, γενηθή-
-Z/16/8/1	σεται 〈καὶ〉 τὸ ὅλον τῷ ὅλῳ ἴσον‘. ὡσαύτως δὲ 
-Z/16/8/2	κἀπειδὰν ἀπό τινων ἴσων ἴσα ἀφαιρεθῇ, δυνησόμεθα 
-Z/16/8/3	λέγειν ’ἐπεὶ τὸ ὅλον τῷ ὅλῳ ἴσον, ἀφαιρεῖται δὲ ἀφ' 
-Z/16/8/4	ἑκατέρου αὐτῶν ἴσα τάδε, καὶ τὸ λοιπὸν 〈τόδε〉 τῷδε 
-Z/16/9/1	〈τῷ〉 λοιπῷ ἴσον ἔσται‘. οὕτως δὲ καὶ τὸ τοῦ διπλα-
-Z/16/9/2	σίου διπλάσιον τετραπλάσιον ἔσται· ἐὰν δή τινος ἕτερον 
-Z/16/9/3	διπλάσιον ληφθῇ κἀκείνου δὲ πάλιν διπλάσιον ληφθῇ, 
-Z/16/10/1	ἔσται τοῦτο τὸ γ̅ τοῦ α̅ τετραπλάσιον. ὁμοίως δὲ 
-Z/16/10/2	κἀπὶ τῶν ἄλλων ἁπάντων ἡ σύστασις τῶν ἀποδεικτικῶν 
-Z/16/10/3	συλλογισμῶν κατὰ δύναμιν ἀξιώματος ἔσται συνημμέ-
-Z/16/10/4	νου ἐπὶ ἀριθμῶν ἐπί τε ἄλλων πραγμάτων ἐν τῷ 
-Z/16/10/5	πρός τι γένει καὶ αὐτῶν ὑπαρχόντων· 〈καὶ γὰρ ἐπὶ 
-Z/16/10/6	τούτων〉 ὁ συλλογισμὸς ἔσται κατά τι τῶν ἀξιωμάτων, 
-Z/16/10/7	οἷον οὑτωσί ’〈εἰ〉 Σωφρονίσκος πατήρ ἐστι Σωκράτους,  
-Z/16/10/8	Σωκράτης υἱός ἐστι Σωφρονίσκου‘ καὶ ἀνάπαλιν ’εἰ 
-Z/16/10/9	Σωκράτης υἱός ἐστι Σωφρονίσκου, πατήρ ἐστι Σωφρο-
-Z/16/11/1	νίσκος Σωκράτους‘. εὔδηλαι δὲ τῶν εἰρημένων προ-
-Z/16/11/2	τάσεων αἱ προσλήψεις· ὑποθετικῶς μὲν οὗτος ὁ 
-Z/16/11/3	συλλογισμὸς ἐρωτηθήσεται ’εἰ Σωκράτης υἱός ἐστι 
-Z/16/11/4	Σωφρονίσκου, Σωφρονίσκος πατήρ ἐστι Σωκράτους· 
-Z/16/11/5	ἀλλὰ μὴν ὁ Σωκράτης υἱός ἐστι Σωφρονίσκου· Σω-
-Z/16/11/6	φρονίσκος ἄρα πατήρ ἐστι Σωκράτους‘· κατηγορικαῖς 
-Z/16/11/7	δὲ προτάσεσι βιαιότερον ἔσται ἡ σύστασις τοῦ λογισμοῦ, 
-Z/16/11/8	προτεινομένου δηλονότι καθόλου κἀνταῦθά τινος ἀξιώ-
-Z/16/11/9	ματος τοιούτου ’〈ὅν τις πατέρα ἔχει, υἱός ἐστι τούτου·〉 
-Z/16/11/10	Λαμπροκλῆς Σωκράτην 〈ἔχει πατέρα〉· υἱὸς ἄρα ἐστὶ 
-Z/16/12/1	Λαμπροκλῆς Σωκράτους‘. ὡσαύτως δὲ καὶ οἱ καθ' 
-Z/16/12/2	ἡντινοῦν σχέσιν ἐρωτώμενοι συλλογισμοὶ γενικῷ ἀξιώ-
-Z/16/12/3	ματι πιστὴν τὴν σύστασιν ἕξουσι καὶ τὴν τῆς ἀπο-
-Z/16/12/4	δείξεως δύναμιν, οἷον καὶ οἱ κατὰ τὸ μᾶλλον, εὔδηλον 
-Z/16/12/5	ὂν ὅτι καὶ οὗτοι τῶν ὁμογενῶν εἰσι τοῖς κατὰ τὴν 
-Z/16/12/6	τοῦ πρός τι κατηγορίαν συνισταμένοις· ὧν εἴρηται μὲν 
-Z/16/12/7	κατ' αὐτὴν τὴν τοῦ μᾶλλον φωνὴν ἐν τοῖς [μᾶλ-
-Z/16/12/8	λον] 〈περὶ〉 τούτων ὑπομνήμασι τὰ παραδείγματα, καὶ 
-Z/16/12/9	χωρὶς δὲ τῆς μᾶλλον φωνῆς οἱ τοιοῦτοι συλλο-
-Z/16/12/10	γισμοὶ λέγονται κατὰ δύναμιν αὐτῆς ὁποῖός ἐστι καὶ  
-Z/16/12/11	ὁδί ’ἡ κρείττονος ἀρετὴ αἱρετωτέρα· κρείττων δὲ ψυχὴ 
-Z/16/12/12	σώματος· αἱρετωτέρα ἄρα ἡ τῆς ψυχῆς ἀρετὴ τῆς τοῦ 
-Z/16/13/1	σώματος‘. ὁμοίως δὲ τούτων καὶ ὁ τοιοῦτος συλλο-
-Z/16/13/2	γισμός ’τὸ τοῦ κρείττονος ἀγαθὸν αἱρετώτερον· κρείτ-
-Z/16/13/3	των [ἦν] δὲ ψυχὴ σώματος· 〈αἱρετώτερον ἄρα τοῦ τοῦ 
-Z/16/13/4	σώματός〉 (ἐστι) τὸ τῆς ψυχῆς‘. 
-Z/17/1/1	  Καὶ σχεδὸν ἅπαντες οἱ συλλογισμοὶ διὰ τὴν 
-Z/17/1/2	τῶν ἐπιτεταγμένων αὐτοῖς καθολικῶν ἀξιωμάτων πίστιν 
-Z/17/1/3	ἔχουσι τὴν σύστασιν, 〈ὃ〉 ὕστερόν ποτέ μοι νοηθὲν 
-Z/17/1/4	οὔτε [δ'] ἐν τοῖς Περὶ ἀποδείξεως ὑπομνήμασιν οὔτε 
-Z/17/1/5	〈ἐν τῷ〉 Περὶ τοῦ τῶν συλλογισμῶν ἀριθμοῦ γέγραπται. 
-Z/17/2/1	καίτοι τοὺς εἰς τὸ πρός τι συλλογισμοὺς ᾔδειμεν οὖν 
-Z/17/2/2	καὶ κατ' ἐκείνας τὰς πραγματείας, εὑρηκότες τὸν τῆς 
-Z/17/2/3	συστάσεως τρόπον αὐτῶν καὶ τῆς πίστεως· ὅτι δὲ 
-Z/17/2/4	πάντες οἱ ἀποδεικτικοὶ συλλογισμοὶ διὰ τὴν τῶν κα-
-Z/17/2/5	θόλου πίστιν ἀξιωμάτων εἰσὶ τοιοῦτοι, μαθεῖν ἔνεστιν 
-Z/17/2/6	ἐναργέστερον ἅπασι τοῖς ὁπωσοῦν ἠσκημένοις λό-
-Z/17/2/7	γοις τοιούτοις ἐπιβλέψασι καθάπερ ἔχει καὶ ὁ τοιόσδε 
-Z/17/2/8	’λέγεις ”ἡμέρα ἐστίν“· ἀλλὰ καὶ ἀληθεύεις· ἡμέρα 
-Z/17/3/1	〈ἄρα〉 ἐστίν‘. ἀποδεικτικός ἐστι καὶ ὁ τοιοῦτος συλ-
-Z/17/3/2	λογισμός, διότι καὶ τὸ καθόλου ἀξίωμα 〈ᾧ〉 ὑπο- 
-Z/17/3/3	πέπτωκεν ἀληθές ἐστι τοιοῦτον ὑπάρχον ’〈ἔστιν ὃ〉 
-Z/17/3/4	ἀληθεύων τις λέγει· ὁ δέ τις οἷον Θέων εἰ τύχοι λέγει 
-Z/17/3/5	„ἡμέρα ἐστίν”· † οἷον ἄρα ἐστὶν ἡμέρα‘· τοῦτο δὲ διὰ 
-Z/17/3/6	σαφεστέρας λέξεως καὶ οὕτως λέγεται ’***· ἡμέρα 
-Z/17/4/1	ἄρα ἐστίν‘. ὁ γὰρ λέγων τόδε τι εἶναι, ταὐτὸν λέγει 
-Z/17/4/2	τῷ φάσκοντι τῶν ὄντων τι καὶ τοῦτ' εἶναι, καθάπερ 
-Z/17/4/3	καὶ ὁ λέγων ’ὑπάρχει τόδε τι‘ ταὐτὸν λέγει τῷ εἶναι 
-Z/17/4/4	τόδε φάσκοντι· καὶ μέντοι καὶ ὁ λέγων ’ἀληθές ἐστι 
-Z/17/5/1	τὸ ἡμέρα ἐστί‘ ***. καὶ γεγυμνάσθαι σε χρὴ διὰ 
-Z/17/5/2	τοῦτο κατὰ τὴν τῶν ἰσοδυναμο(υσῶ)ν προτάσεων γυμνα-
-Z/17/5/3	σίαν· ἔσθ' ὅτε γοῦν ἰδεῖν ἔστι διαφερομένους τινὰς 
-Z/17/5/4	ἀλλήλοις καίτοι δυν(ά)μ(ει) λέγοντας ταὐτόν, ἐνίοτε 
-Z/17/5/5	δὲ οὐ δυνάμει ταὐτὸν ἀλλ' ἄντικρυς ἀποφαινομένους 
-Z/17/5/6	σαφῶς, ὥσπερ ἐὰν ὁ μέν τις καρπὸν ἔχῃ, ὁ δὲ † μακρὰ 
-Z/17/6/1	ἔχων· λείπει δὲ ὅδε. παρεμπίπτει δὲ πολλάκις τοῖς 
-Z/17/6/2	τοιούτοις λόγοις ἡ περὶ τῶν σημαινομένων ζήτησις, 
-Z/17/6/3	ἐνίων μὲν εἰς πλείω σημαινόμενα † τὴν τῶν ἰδίων 
-Z/17/6/4	δεομένην αὐτὴν σημαίνειν φασκόντων, οὐκ ὀλίγων δὲ 
-Z/17/6/5	καὶ τελείως ἀποπιπτόντων τοῦ κατ' αὐτὴν σημαινομένου 
-Z/17/6/6	πολλάκις [τὲ] σαφεστάτου τε ὄντος καὶ πᾶσιν Ἕλλησι 
-Z/17/6/7	γιγνωσκομένου καθάπερ ἐπεδείξαμεν ἐπὶ τῆς ἀληθεύειν  
-Z/17/6/8	φωνῆς· τὸν γὰρ ὄντα ἢ καὶ γεγονότα ὡς ἔχει καὶ γέγο-
-Z/17/6/9	νεν ἑρμηνεύοντα πάντες Ἕλληνες ἀληθεύειν φάσκουσιν, 
-Z/17/6/10	ὥσπερ γε καὶ ψεύδεσθαι τὸν τὰ μὴ ὄντα εἶναι λέγοντα 
-Z/17/7/1	ἢ τὰ ὄντα μὴ εἶναι. προσέχειν οὖν χρὴ τὸν ὁτιοῦν 
-Z/17/7/2	συλλογιζόμενον ἢ ἀποδεικνύντα δύο τοῖσδε πρώτοις 
-Z/17/7/3	καὶ μάλιστα, τό τε σημαινόμενον ἐκ τῆς φωνῆς ἀκούειν 
-Z/17/7/4	κατὰ τὸ 〈τῶν〉 Ἑλλήνων ἔθος τό τε λαμβανόμενον 
-Z/17/7/5	λῆμμα πότερον ὡς ὑποπεπτωκὸς ἀξιώματι καθόλου δι' 
-Z/17/7/6	ἐκεῖνο αὐτὸ πιστόν ἐστιν ἢ δι' ἄλλο τι—τὰ πλεῖστα 
-Z/17/7/7	γὰρ ὧν οἱ ἄνθρωποι συλλογίζονται καὶ ἀποδεικνύουσι, 
-Z/17/7/8	κατὰ δύναμιν ἀξιώματος λέγεται—μεμνημένων ἡμῶν 
-Z/17/7/9	καὶ αὐτοῦ τοῦ κατὰ τὴν ἀξίωμα φωνὴν σημαινομένου· 
-Z/17/7/10	τὸν γὰρ ἐξ αὑ(τοῦ) πιστὸν λόγον οὕτως ὀνομάζειν 
-Z/17/8/1	ὑπεθέμεθα κατὰ τὴν προκειμένην διδασκαλίαν. κοι-
-Z/17/8/2	νωνεῖ δὲ πολλάκι(ς) ὁ τοιοῦτος λόγος τῷ σημαινομένῳ, 
-Z/17/8/3	καθάπερ (ἀμ)έλει καὶ κατ' αὐτὸν τοῦτον τὸν προειρη-
[0057]  [081]  []  []

-Z/17/8/4	μένον ἄρτι λόγον, ὃν ἐπωνόμασα 〈δι'〉 ὡρισμένου, 
-Z/17/8/5	σαφέστερον ἐρωτήσειεν (ἄν) τις 〈οὕτως ’ἀλήθειά ἐστι 
-Z/17/8/6	λόγος ἑρμηνευτικὸς τῶν ὄντων·〉 Δίων ἀληθεύει πάντα, 
-Z/17/8/7	ἀλλὰ καὶ μαντικ(ὴν) εἶναι λέ(γει)· ἄρα ἔστι μαν-
-Z/17/8/8	τική· εἰ γὰρ πάντ' ἀληθεύει Δίων, εὔδηλον ὅτι καὶ 
-Z/17/8/9	αὐτὸ τοῦτο τὸ τὴν μαντικὴν εἶναι· εἰ δὲ ἀληθές ἐστι 
-Z/17/9/1	τὸ εἶναι μαντικήν, ἔστι μαντική‘. ἐν γὰρ τούτῳ τῷ 
-Z/17/9/2	λόγῳ τὸ μὲν ἐκ τῆς 〈ἀλήθεια〉 φωνῆς σημαίνεσθαι 
-Z/17/9/3	λόγον ἑρμηνευτικὸν τῶν ὄντων ἐξήγησίς ἐστι τοῦ ση- 
-Z/17/9/4	μαινομένου πρὸς τῆς ἀλήθεια φωνῆς, τὸ δὲ πάντῃ 
-Z/17/9/5	ἀληθεύειν Δίωνα ἐν χώρᾳ τοῦ καθόλου ἀξιώματος 
-Z/17/9/6	εἴληπται, τὸ δὲ 〈συμπέρασμα τόδε〉 ’εἰ πάντα ἀληθεύει 
-Z/17/9/7	Δίων, ἓν δέ τι 〈ὧν φησι〉 καὶ τοῦτ' ἔστι τὸ μαν-
-Z/17/9/8	τικὴν εἶναι, ἀλη(θές) ἐστι καὶ τοῦτο‘. 
-Z/18/1/1	  Καὶ περὶ μὲν οὖν τού〈του〉 κατὰ τὸ παρὸν 
-Z/18/1/2	ἀποχρήσει τὰ λελεγμένα, μεταβῶμεν δ' ἐφ' ἕτερόν τι 
-Z/18/1/3	τοιόνδε· ἐπείπερ ἐν τῷ γένει τῶν κατὰ τὸ πρός τι 
-Z/18/1/4	συλλογισμῶν εἰσιν ὥσπερ οἱ κατὰ τὸ μᾶλλόν τε καὶ 
-Z/18/1/5	ἧττον οὕτως καὶ οἱ κατὰ τὸ ὡσαύτως καὶ ἀνὰ λόγον, 
-Z/18/1/6	ἐπισκεπτ(έον εἰ) καὶ τούτων ἡ πίστις ἐκ τῶν καθόλου 
-Z/18/1/7	τινῶν ἀξιωμάτων εἴληπται· διαφερέτω δὲ μηδὲν ἢ 
-Z/18/2/1	ὡσαύτως εἰπεῖν ἢ ἴσως ἢ ὁμοίως. ἔστι δὲ τοιοῦτος 
-Z/18/2/2	ὁ λόγος οὗτος καὶ Πλάτωνος ἐν τῇ Πολιτείᾳ γεγραμ-
-Z/18/2/3	μένος· ἀξιοῖ γὰρ Σωκράτης, ὡς πόλις γίγνεται καὶ 
-Z/18/2/4	λέγεται δικαία, οὕτω καὶ ψυχὴν γίγνεσθαί τε καὶ λέγε-
-Z/18/2/5	σθαι δικαίαν, ὡσαύτως δὲ καὶ πρᾶξιν καὶ νόμον [εἶθ' 
-Z/18/2/6	ὁτιοῦν] καὶ πᾶν ὁτιοῦν τῶν δικαίων εἶναι λεγομένων 
-Z/18/3/1	κατὰ ταὐτὸν λέγεσθαι σημαινόμενον. τὸ γὰρ εἶδος 
-Z/18/3/2	τῆς δικαιοσύνης, ἀφ' οὗ λέγεται πάντα τὰ κατὰ μέρος 
-Z/18/3/3	δίκαια, ταὐτὸ μὲν ἐν ἅπασίν ἐστιν· εἰ δέ ἐστιν ἕν τι 
-Z/18/3/4	ταὐτόν, ἐφ' οὗπερ ἂν ἑνὸς τῶν κατὰ μέρος ἐναργῶς 
-Z/18/3/5	ῥηθῇ, κἀπὶ τἆλλα (μετ)ενεχθήσεται, γιγνωσκόντων  
-Z/18/3/6	ἡμῶν οὐ κατ' ἴσην ἐπὶ πάντων ἐνάργειαν φαίνεσθαι 
-Z/18/3/7	ταὐτὸν εἶδος, ἀλλ' ἐπ' ἐκείνων μὲν ἐναργέστερον, ἐφ' 
-Z/18/4/1	ἑτέρων δ' ἀμυδρότερον. καὶ διὰ τοῦτο προγυμνάσας 
-Z/18/4/2	τοὺς κοινωνοῦντας αὐτῷ τοῦ λόγου νεανίσκους ἐν τῷ 
-Z/18/4/3	περὶ τῆς δικαίας πόλεως λόγῳ μεταβὰς ἐπὶ τὴν ψυχὴν 
-Z/18/4/4	ἀποδείκνυσι κἀκείνην κατὰ τὸν αὐτὸν τρόπον δικαίαν 
-Z/18/4/5	λεγομένην ὥσπερ καὶ τὴν πόλιν, ὡς εἶναι τὸν συλλο-
-Z/18/4/6	γισμὸν τοιοῦτον ’ὡσαύτως πόλις τε καὶ ψυχὴ δίκαιαι 
-Z/18/4/7	λέγονται καὶ εἰσί· πόλις δὲ δικαία λέγεται τῇ [κατὰ] 
-Z/18/4/8	τῶν μερῶν αὐτῆς ἰδιοπραγίᾳ· καὶ ψυχὴ ἄρα κατὰ τοῦτο 
-Z/18/5/1	δικαία λεχθήσεται‘. ἐπεὶ δὲ [καὶ] κατὰ τὸν αὐτὸν 
-Z/18/5/2	λόγον ἀποδείκνυται πάνυ [τὰ] πολλὰ παρὰ τοῖς ἀριθ-
-Z/18/5/3	μητικοῖς καὶ γεωμέτραις καὶ εἴη ἂν προδήλως πᾶσιν 
-Z/18/5/4	ἀνθρώποις φύσει φαινόμενον, ὅτιπερ ἂν οὕτως ἀπο-
-Z/18/5/5	δειχθῇ, πιστὸν εἶναι, διὰ τοῦτο κἀγὼ κατὰ τὰς τῶν 
-Z/18/5/6	συλλογισμῶν πραγματείας ἔγραψα περὶ τούτου τοῦ 
-Z/18/5/7	συλλογισμοῦ· παράδειγμα γὰρ τῆς γε νοήσεως καὶ 
-Z/18/5/8	τοῖς ἀπείροις ἀριθμητικῆς τε καὶ γεωμετρίας ἔστω τόδε 
-Z/18/5/9	’ὡς τὸ α̅ πρὸς τὸ β̅, οὕτως [δὲ] καὶ τὸ γ̅ πρὸς τὸ δ̅· 
-Z/18/5/10	τὸ δὲ α̅ τοῦ β̅ διπλάσιόν ἐστι· τὸ γ̅ ἄρα τοῦ δ̅ διπλά-
-Z/18/6/1	σιόν ἐστι‘. καθολικὸν δὲ καὶ κατὰ τοὺς τοιούτους 
-Z/18/6/2	λόγους ἀξίωμα νοεῖταί τε καὶ πιστεύεται πᾶσι τοιόνδε 
-Z/18/6/3	’ὧν αὑτὸς ὁ λόγος καθόλου, τούτων καὶ οἱ κατὰ μέρος 
-Z/18/6/4	λόγοι πάντες οἱ αὐτοί‘· ὥστε ὁ ὑποθέμενος ἐν τῷ  
-Z/18/6/5	αὐτῷ λόγῳ εἶναι τὸ α̅ 〈πρὸς τὸ β̅ καὶ τὸ γ̅ πρὸς 
-Z/18/6/6	τὸ δ̅, τοῦ δὲ α̅ πρὸς〉 τὸ β̅ λόγον εἶναι διπλάσιον, 
-Z/18/6/7	οὐκ ἂν ἀρνήσεται καὶ τοῦ γ̅ πρὸς τὸ δ̅ διπλάσιον εἶναι 
-Z/18/6/8	λόγον, ὥσπερ γε καὶ 〈εἰ〉 τριπλάσιος λόγος τοῦ α̅ πρὸς 
-Z/18/6/9	τὸ β̅, καὶ τοῦ γ̅ πρὸς τὸ δ̅ τριπλάσιον εἶναι φήσει, ἢ 
-Z/18/6/10	〈εἰ〉 τετραπλάσιος ἢ πενταπλάσιος ἢ ὡς ἄν τις τὸ 
-Z/18/6/11	π(ρῶ)τον πρὸς τὸ β̅ λογίζηται, φανεῖται καὶ τὸ γ̅ 
-Z/18/7/1	πρὸς τὸ δ̅ τετραπλάσιον ἢ πενταπλάσιον εἶναι. εἰ γὰρ 
-Z/18/7/2	ἐν τῷ καθόλου ὁ αὐτὸς λόγος ἐστὶ τοῦ α̅ πρὸς τὸ β̅ 
-Z/18/7/3	καὶ τοῦ γ̅ πρὸς τὸ δ̅, 〈καὶ τῶν〉 κατὰ μέρος λόγων 
-Z/18/7/4	ὁ αὐτὸς ἔσται· εἷς δὲ τῶν κατὰ μέρος λόγων [ὁ αὐτὸς 
-Z/18/7/5	ἔσται] καὶ ὁ πενταπλάσιος· ἔστιν ἄρα καὶ οὗτος ὁ λόγος 
-Z/18/8/1	τοῦ 〈γ̅ πρὸς τὸ〉 δ̅. τοὺς δὴ τοιούτους ἅπαντας συλ-
-Z/18/8/2	λογισμοὺς τῷ γένει μὲν ἐκ τῶν πρός τι ῥητέον, 
-Z/18/8/3	ἐν εἴδει δὲ κατ' ἀξιώματος δύναμιν συνισταμένους, 
-Z/18/8/4	ὥσπερ καὶ ὁ Ποσειδώνιός φησιν ὀνομάζειν αὐτοὺς 
-Z/18/8/5	συνακτικοὺς κατὰ δύναμιν ἀξιώματος. 
-Z/19/1/1	  Ἐπεὶ δὲ καὶ 〈περὶ〉 τῶν κατὰ πρόσληψιν ὀνο-
-Z/19/1/2	μαζομένων συλλογισμῶν οἱ ἐκ τοῦ Περιπάτου γεγρά-
-Z/19/1/3	φασιν ὡς χρησίμων, ἐμοὶ δὲ περιττοὶ δοκοῦσιν εἶναι 
-Z/19/1/4	καθότι δέδεικταί μοι κἀν τῇ Περὶ τῆς ἀποδείξεως 
-Z/19/1/5	πραγματείᾳ, προσῆκον εἴη ἄν τι καὶ περὶ τούτων εἰπεῖν. 
-Z/19/2/1	πόσοι μὲν οὖν καὶ τίνες εἰσίν, οὐκ ἀναγκαῖον ἐνταῦθα  
-Z/19/2/2	διεξέρχεσθαι τελείως εἰρηκότι περὶ αὐτῶν ἐν ἐκείνοις 
-Z/19/2/3	τοῖς ὑπομνήμασιν· ὁποῖον δέ τι τὸ εἶδος αὐτῶν, εἰρή-
-Z/19/3/1	σεται διὰ παραδειγμάτων δυοῖν. ἓν μὲν οὖν εἶδός 
-Z/19/3/2	ἐστι τοῖον ’καθ' οὗ τόδε, καὶ τόδε· 〈ἀλλὰ τόδε κατὰ 
-Z/19/3/3	τοῦδε· καὶ τόδε〉 ἄρα κατὰ τοῦδε‘ καὶ ἐπ' ὀνομάτων 
-Z/19/3/4	’ἐφ' οὗ δένδρον, καὶ φυτόν· δένδρον (δὲ) ἐπὶ πλα-
-Z/19/3/5	τάνου· καὶ φυτὸν ἄρα ἐπὶ πλατάνου·‘ προσυπακοῦσαι 
-Z/19/3/6	δὲ δηλονότι δεῖ τῷ κατὰ τὸν λόγον τὸ ’κατηγο-
-Z/19/3/7	ρεῖται‘ ἢ ’λέγεται‘, ὡς εἶναι τὸν ὁλόκληρον λόγον 
-Z/19/3/8	τοιόνδε ’καθ' οὗ δένδρον κατηγορεῖται, κατὰ 
-Z/19/3/9	τούτου φυτὸν κατηγορεῖται· δένδρον δὲ πλατάνου 
-Z/19/3/10	κατηγορεῖται· καὶ φυτὸν ἄρα πλατάνου κατηγορηθή-
-Z/19/4/1	σεται‘. ἕτερον δὲ εἶδος συλλογισμῶν ἐκ τῶν κατὰ 
-Z/19/4/2	πρόσληψιν ’ὃ κατὰ τοῦδε, καὶ κατὰ τοῦδε· 〈τόδε δὲ 
-Z/19/4/3	κατὰ τοῦδε· ὥστε καὶ κατὰ τοῦδε〉‘· ἐπ' ὀνομάτων 
-Z/19/4/4	δέ ’ὃ κατὰ δένδρου, καὶ 〈κατὰ〉 πλατάνου· φυτὸν δὲ 
-Z/19/5/1	κατὰ τοῦ δένδρου· καὶ κατὰ πλατάνου ἄρα‘. 〈ὅτι〉 
-Z/19/5/2	δ' οἱ τοιοῦτοι συλλογισμοὶ τῶν κατηγορικῶν ἐπιτομαί 
-Z/19/5/3	τινές εἰσιν, οὐχ ἕτερον γένος αὐτῶν, ἐπιδεδειχὼς [οὖν] 
-Z/19/5/4	ἐν οἷς εἶπον ὑπομνήμασιν οὐδὲν ἔτι δέομαι λέγειν 
-Z/19/5/5	ἐνταῦθα περὶ αὐτῶν· κατὰ γὰρ τὰς εἰσαγωγὰς αὐτῶν 
-Z/19/5/6	οὐδὲν δεῖ τῶν χρησίμων παραλείπεσθαι, τοὺς δ' ἐλέγχους 
-Z/19/6/1	τῶν περιττῶν μὴ λέγεσθαι. διὰ τοῦτο οὖν οὐδὲ τοὺς 
-Z/19/6/2	ὑπὸ Χρυσίππου συντεθέντας ἐν ταῖς τρισὶ Συλλογιστι-
-Z/19/6/3	καῖς [ἀχρήστοις] ἐπιδεικτέον μοι νῦν ἐστιν ἀχρήστους  
-Z/19/6/4	ὄντας· ἑτέρωθι γὰρ ἔδειξα τοῦτο, καθάπερ καὶ 〈περὶ〉 
-Z/19/6/5	τῶν περαντικῶν ὑπ' αὐτοῦ κληθέντων· ἐδείχθη〈σαν〉 
-Z/19/6/6	γὰρ καὶ τούτων ἔνιοι μὲν οὐκ ἴδιόν τι γένος ὄντες 
-Z/19/6/7	συλλογισμῶν, ἀλλὰ 〈διὰ〉 πεπονθυίας λέξεως ἑρμη-
-Z/19/6/8	νευόμενοι, ποτὲ μὲν κατ' ἀκολουθίας ὑπέρθεσιν ***, 
-Z/19/6/9	οἱ δὲ ὑποσυλλογιστικοὶ κληθέντες ἐν ἰσοδυναμούσαις 
-Z/19/6/10	λέξεσι τοῖς συλλογιστικοῖς λεγόμενοι· τέλος δὲ περιττοὶ 
-Z/19/6/11	πρὸς αὐτοῖς οὓς ἀμεθόδους ὀνομάζουσιν, οἷς οὐδενὸς 
-Z/19/6/12	ὄντος ὅλως μεθοδικοῦ λόγου συλλογιστέον.  