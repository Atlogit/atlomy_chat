
[0086]  [007]  [Col]  []

-Z//791a/t	            {ΠΕΡΙ ΧΡΩΜΑΤΩΝ} 
-Z//791a/1	Ἁπλᾶ τῶν χρωμάτων ἐστὶν ὅσα τοῖς στοιχείοις συνακολου-
-Z//791a/2	θεῖ, οἷον πυρὶ καὶ ἀέρι καὶ ὕδατι καὶ γῇ. ἀὴρ μὲν γὰρ 
-Z//791a/3	καὶ ὕδωρ καθ' ἑαυτὰ τῇ φύσει λευκά, τὸ δὲ πῦρ καὶ ὁ 
-Z//791a/4	ἥλιος ξανθά. καὶ ἡ γῆ δ' ἐστὶ φύσει λευκή, παρὰ δὲ τὴν 
-Z//791a/5	βαφὴν πολύχρους φαίνεται. δῆλον δ' ἐπὶ τῆς τέφρας τοῦτ' 
-Z//791a/6	ἐστίν· ἐκκαυθέντος γὰρ τοῦ τὴν βαφὴν πεποιηκότος ὑγροῦ 
-Z//791a/7	λευκὴ γίνεται, οὐ παντελῶς δὲ διὰ τὸ τῷ καπνῷ βεβάφθαι 
-Z//791a/8	μέλανι ὄντι. διὸ καὶ ἡ κονία ξανθὴ γίνεται, τοῦ φλογοειδοῦς 
-Z//791a/9	καὶ μέλανος ἐπιχρώζοντος τὸ ὕδωρ. τὸ δὲ μέλαν χρῶμα 
-Z//791a/10	συνακολουθεῖ τοῖς στοιχείοις εἰς ἄλληλα μεταβαλλόντων. 
-Z//791a/11	τὰ δ' ἄλλα ἐκ τούτων εὐσύνοπτα τῇ μίξει κεραννυμένων 
-Z//791a/12	ἀλλήλοις γίνεται. τὸ δὲ σκότος ἐκλείποντος τοῦ φωτὸς γί-
-Z//791a/13	νεται. τριχῶς γὰρ τὸ μέλαν ἡμῖν φαίνεται. ἢ γὰρ ὅλως 
-Z//791a/14	τὸ μὴ ὁρώμενόν ἐστι τῇ φύσει μέλαν (ἁπάντων γὰρ τῶν 
-Z//791a/15	τοιούτων ἀνακλᾶταί τι φῶς μέλαν), ἢ ἀφ' ὧν μηδὲν ὅλως 
-Z//791a/16	φέρεται φῶς πρὸς τὰς ὄψεις· τὸ γὰρ μὴ ὁρώμενον, ὅταν 
-Z//791a/17	ὁ περιέχων τόπος ὁρᾶται, φαντασίαν ποιεῖ μέλανος. φαί-
-Z//791a/18	νεται δὲ καὶ τὰ τοιαῦτα ἡμῖν ἅπαντα μέλανα, ἀφ' ὅσων 
-Z//791a/19	ἀραιὸν καὶ ὀλίγον ἰσχυρῶς ἀνακλᾶται τὸ φῶς. διὸ καὶ αἱ 
-Z//791a/20	σκιαὶ φαίνονται μέλαιναι. ὁμοίως δὲ καὶ τὸ ὕδωρ, ὅταν 
-Z//791a/21	τραχυνθῇ, καθάπερ ἡ τῆς θαλάττης φρίκη· διὰ γὰρ τὴν 
-Z//791a/22	τραχύτητα τῆς ἐπιφανείας ὀλίγων τῶν αὐγῶν προσπιπτου-
-Z//791a/23	σῶν καὶ διασπωμένου τοῦ φωτός, τὸ σκιερὸν μέλαν φαί-
-Z//791a/24	νεται. καὶ τὸ νέφος, ὅταν ᾖ πυκνὸν ἰσχυρῶς, διὰ τοῦτο. 
[0086]  [007]  [Col]  []

-Z//791a/25	κατὰ τὰ αὐτὰ δὲ τούτοις καὶ τὸ ὕδωρ καὶ ὁ ἀήρ, ὅταν ᾖ 
-Z//791a/26	μὴ παντελῶς διαδῦνον τὸ φῶς. καὶ γὰρ ταῦτα εἶναι δοκεῖ 
-Z//791a/27	μέλανα, βάθος ἔχοντα, διὰ τὸ παντελῶς ἀραιὰς ἀνακλᾶ- 
-Z//791b/1	σθαι τὰς ἀκτῖνας· τὰ γὰρ μεταξὺ μόρια τοῦ φωτὸς αὐτῶν 
-Z//791b/2	ἅπαντα εἶναι δοκεῖ μέλανα διὰ τὸ σκότος. ὅτι δὲ τὸ σκό-
-Z//791b/3	τος οὐ χρῶμα ἀλλὰ στέρησίς ἐστι φωτός, οὐ χαλεπὸν ἐξ 
-Z//791b/4	ἄλλων τε πολλῶν καταμαθεῖν, καὶ μάλιστα ἐκ τοῦ μηδὲ 
-Z//791b/5	αἰσθητὸν εἶναι τὸ πηλίκον καὶ ποῖόν τι τῷ σχήματι τετύ-
-Z//791b/6	χηκεν ὂν τὸ σκότος, καθάπερ ἐπὶ τῶν ἄλλων ὁρατῶν. τὸ 
-Z//791b/7	δὲ φῶς ὅτι πυρός ἐστι χρῶμα, δῆλον ἐκ τοῦ μηδεμίαν ἄλ-
-Z//791b/8	λην ἢ ταύτην ἔχον εὑρίσκεσθαι χρόαν, καὶ διὰ τὸ μόνον 
-Z//791b/9	τοῦτο δι' ἑαυτοῦ ὁρατὸν γίνεσθαι, τὰ δ' ἄλλα διὰ τούτου. 
-Z//791b/10	ἐπισκεπτέον δὲ τοῦτο. ἔνια γὰρ οὐκ ὄντα πῦρ οὐδὲ πυρὸς εἴδη 
-Z//791b/11	τὴν φύσιν φῶς ποιεῖν φαίνεται. εἰ μὴ ἄρα τὸ μὲν τοῦ πυ-
-Z//791b/12	ρὸς χρῶμα φῶς ἐστίν, οὐ μέντοι καὶ τὸ φῶς πυρός ἐστι 
-Z//791b/13	χρῶμα μόνου, ἀλλ' ἐνδέχεται μὴ μόνῳ μὲν ὑπάρχειν τῷ 
-Z//791b/14	πυρὶ τὴν χρόαν ταύτην, εἶναι μέντοι χρῶμα τὸ φῶς αὐτοῦ. 
-Z//791b/15	οὐδενὶ γοῦν ἄλλῳ τὴν ὅρασιν αὐτοῦ συμβαίνει γίνεσθαι πλὴν 
-Z//791b/16	τῷ φωτί, καθάπερ καὶ τὴν τῶν ἄλλων σωμάτων ἁπάντων 
-Z//791b/17	τῇ τοῦ σώματος φαντασίᾳ. τὸ δὲ μέλαν χρῶμα συμβαίνει 
-Z//791b/18	γίνεσθαι, ὅταν ὁ ἀὴρ καὶ τὸ ὕδωρ ὑπὸ τοῦ πυρὸς διακαυθῇ, 
-Z//791b/19	διὸ καὶ πάντα τὰ καόμενα μελαίνεται, καθάπερ ξύλα 
-Z//791b/20	καὶ ἄνθρακες σβεσθέντος τοῦ πυρός, καὶ ὁ ἐκ τοῦ κεράμου 
-Z//791b/21	καπνὸς ἐκκρινομένου τοῦ ἐνυπάρχοντος ἐν τῷ κεράμῳ ὑγροῦ 
-Z//791b/22	καὶ καομένου. διὸ καὶ τοῦ καπνοῦ γίνεται μελάντατος ὁ 
-Z//791b/23	ἀπὸ τῶν πιόνων καὶ λιπαρῶν, οἷον ἐλαίου καὶ πίττης καὶ 
-Z//791b/24	δᾳδός, διὰ τὸ μάλιστα ταῦτα κάεσθαι καὶ συνέχειαν 
-Z//791b/25	ποιεῖν. μέλανα δὲ καὶ ταῦτα γίνεται, δι' ὅσων ῥεῖ τὸ 
-Z//791b/26	ὕδωρ, ὅταν βρυωθέντων πρῶτον ἀναξηρανθῇ τὸ ὑγρόν, κα-
-Z//791b/27	θάπερ καὶ τὰ ἐν τοῖς τοίχοις κονιάματα. ὁμοίως δὲ καὶ οἱ  
-Z//792a/1	καθ' ὕδατος λίθοι· καὶ γὰρ οὗτοι βρυωθέντες, ὕστερον ἀπο-
-Z//792a/2	ξηραινόμενοι τῷ χρώματι γίνονται μέλανες. τὰ μὲν οὖν 
-Z//792a/3	ἁπλᾶ τῶν χρωμάτων ταῦτα καὶ τοσαῦτά ἐστιν. 
-Z//792a/4	  Τὰ δ' ἄλλα ἐκ τούτων τῇ κράσει καὶ τῷ μᾶλλον καὶ 
-Z//792a/5	ἧττον γιγνόμενα πολλὰς καὶ ποικίλας ποιεῖ χρωμάτων 
-Z//792a/6	φαντασίας. κατὰ μὲν τὸ μᾶλλον καὶ ἧττον, ὥσπερ τὸ 
-Z//792a/7	φοινικοῦν καὶ τὸ ἁλουργές, κατὰ δὲ τὴν κρᾶσιν, ὥσπερ τὸ 
-Z//792a/8	λευκὸν καὶ τὸ μέλαν, ὅταν μιχθέντα φαιοῦ ποιήσῃ φαντα-
-Z//792a/9	σίαν. διὸ τὸ μέλαν καὶ σκιερὸν τῷ φωτὶ μιγνύμενον φοι-
-Z//792a/10	νικοῦν. τὸ γὰρ μέλαν μιγνύμενον τῷ τε τοῦ ἡλίου καὶ τῷ 
-Z//792a/11	ἀπὸ τοῦ πυρὸς φωτὶ θεωροῦμεν ἀεὶ γιγνόμενον φοινικοῦν, καὶ 
-Z//792a/12	τὰ μέλανα πυρωθέντα πάντα εἰς χρῶμα μεταβάλλοντα 
-Z//792a/13	φοινικοῦν· αἵ τε γὰρ καπνώδεις φλόγες καὶ οἱ ἄνθρακες, 
-Z//792a/14	ὅταν ὦσι διακεκαυμένοι, φαίνονται χρῶμα ἔχοντες φοινι-
-Z//792a/15	κοῦν. τὸ δ' ἁλουργὲς εὐανθὲς μὲν γίνεται καὶ λαμπρόν, ὅταν 
-Z//792a/16	τῷ μετρίῳ λευκῷ καὶ σκιερῷ κραθῶσιν ἀσθενεῖς αἱ τοῦ ἡλίου 
-Z//792a/17	αὐγαί. διὸ καὶ περὶ ἀνατολὰς καὶ δύσεις ὁ ἀὴρ πορφυ-
-Z//792a/18	ροειδὴς ἔστιν ὅτε φαίνεται, περὶ ἀνατολὴν καὶ δύσιν ὄντος 
-Z//792a/19	τοῦ ἡλίου· ἀσθενεῖς γὰρ οὖσαι τότε μάλιστα πρὸς σκιερὸν 
-Z//792a/20	ὄντα τὸν ἀέρα προσβάλλουσιν. φαίνεται δὲ καὶ ἡ θάλαττα 
-Z//792a/21	πορφυροειδής, ὅταν τὰ κύματα μετεωριζόμενα κατὰ τὴν 
-Z//792a/22	ἔγκλισιν σκιασθῇ· πρὸς γὰρ τὸν ταύτης κλισμὸν ἀσθενεῖς 
-Z//792a/23	αἱ τοῦ ἡλίου αὐγαὶ προσβάλλουσαι ποιοῦσι φαίνεσθαι τὸ 
-Z//792a/24	χρῶμα ἁλουργές. ὃ καὶ ἐπὶ τῶν πτερωμάτων θεωρεῖται 
-Z//792a/25	γιγνόμενον· ἐντεινόμενα γάρ πως πρὸς τὸ φῶς ἁλουργὲς 
-Z//792a/26	ἔχει τὸ χρῶμα. ἐλάττονος δὲ τοῦ φωτὸς προσβάλλοντος 
-Z//792a/27	ζοφερόν, ὃ καλοῦσιν ὄρφνιον· πολὺ δὲ καὶ τῷ πρώτῳ μέ-
-Z//792a/28	λανι κραθὲν φοινικοῦν. εὐανθὲς δ' ὂν καὶ στίλβον εἰς τὸ φλο-
-Z//792a/29	γοειδὲς χρῶμα μεταβάλλει. κατὰ γὰρ τὴν πρὸς ἄλληλα 
-Z//792a/30	κρᾶσιν οὕτως ληπτέον, ἐξ ὑποκειμένου τεθεωρημένου χρώ-
-Z//792a/31	ματος ποιοῦντας τὴν μίξιν, ἀλλὰ μὴ πάντων ὁμοίαν γένε-
-Z//792a/32	σιν ποιοῦντας. ἔστι γὰρ τῶν χρωμάτων οὐχ ἁπλᾶ μέν, λό-
-Z//792a/33	γον δ' ἔχει πρός τινα τὸν αὐτὸν τῶν συνθέτων ὅνπερ τὰ 
-Z//792a/34	ἁπλᾶ πρὸς ἑαυτά, διὰ τὸ τὰ ἁπλᾶ πρὸς μίξιν ἑνὸς ἔχειν,  
-Z//792b/1	καὶ μὴ εὔσημον ἐν τῷ παντί, καὶ προστεθεωρημένον κατα-
-Z//792b/2	σκευάζειν ὁμοίως. τὴν γὰρ τοῦ ἁλουργοῦ ἢ φοινικιοῦ κρᾶσιν 
-Z//792b/3	λέγοντας ἀνάγκη ὁμοίως τοῖς ἐκ τούτων μιγνυμένοις καὶ 
-Z//792b/4	ποιοῦσιν ἄλλην χρόαν τὴν γένεσιν διηγεῖσθαι, καὶ μὴ 
-Z//792b/5	ὁμοίαν ἔμφασιν ποιεῖν. διόπερ ἐκ τοῦ προκατεσκευασμένου 
-Z//792b/6	ληπτέον καὶ θεωρητέον τὴν κρᾶσιν, οἷον ὅτι τὸ οἰνωπὸν 
-Z//792b/7	χρῶμα γίνεται, ὅταν ἀκράτῳ τῷ μέλανι καὶ στίλβοντι 
-Z//792b/8	κραθῶσιν αὐγαὶ ἠεροειδεῖς, ὥσπερ καὶ αἱ τῶν βοτρύων ῥᾶ-
-Z//792b/9	γες· καὶ γὰρ τούτων οἰνωπὸν φαίνεται τὸ χρῶμα ἐν τῷ 
-Z//792b/10	πεπαίνεσθαι· μελαινομένων γὰρ τὸ φοινικοῦν εἰς τὸ ἁλουρ-
-Z//792b/11	γὲς μεταβάλλει. κατὰ δὲ τὸν ὑποδεδειγμένον τρόπον θεω-
-Z//792b/12	ρητέον πάσας τὰς τῶν χρωμάτων διαφοράς, ἐκ κινήσεως 
-Z//792b/13	τὴν ὁμοιότητα λαμβάνοντας κατ' αὐτὸ τὸ φαινόμενον, τὴν 
-Z//792b/14	ἐν ἑκάστῳ μίξιν ὁμοιοῦντας καὶ ἐπὶ τῶν κατὰ μέρος ἐν γε-
-Z//792b/15	νέσει τινὶ καὶ κράσει ποιούντων φαντασίαν, καὶ πίστιν προσ-
-Z//792b/16	φερομένους. δεῖ δὲ καὶ πάντων τούτων ποιεῖσθαι τὴν θεωρίαν 
-Z//792b/17	μὴ καθάπερ οἱ ζωγράφοι τὰ χρώματα ταῦτα κεραννύν-
-Z//792b/18	τας, ἀλλ' ἀπὸ τῶν εἰρημένων τὰς ἀνακλωμένας αὐγὰς 
-Z//792b/19	πρὸς ἀλλήλας συμβάλλοντας· μάλιστα γὰρ δύναιτ' ἄν 
-Z//792b/20	τις κατὰ φύσιν θεωρῆσαι τὰς τῶν χρωμάτων κράσεις. τὰς 
-Z//792b/21	δὲ πίστεις καὶ τὰ ὅμοια δεῖ ἐν οἷς ἡ γένεσις ἔσται φανερὰ 
-Z//792b/22	τῶν χρωμάτων. ταῦτα δὲ μάλιστά ἐστι τό τ' ἀπὸ τοῦ ἡλίου 
-Z//792b/23	φῶς καὶ τὸ ἀπὸ τοῦ πυρὸς καὶ ὁ ἀὴρ καὶ τὸ ὕδωρ· κεραν-
-Z//792b/24	νύμενα γὰρ τῷ μᾶλλον καὶ ἧττον ταῦτα μάλιστα πάσας 
-Z//792b/25	ὡς εἰπεῖν τὰς χρόας ἀποτελεῖ. ἐπιληπτέον δὲ καὶ ἀπὸ τῶν 
-Z//792b/26	ἄλλων χρωμάτων ταῖς αὐγαῖς κεραννυμένων τὴν ὁμοιό-
-Z//792b/27	τητα· οἱ γὰρ ἄνθρακες καὶ ὁ καπνὸς καὶ ὁ ἰὸς καὶ τὸ θεῖον 
-Z//792b/28	καὶ τὰ πτερώματα κεραννύμενα τὰ μὲν ταῖς τοῦ ἡλίου αὐ-
-Z//792b/29	γαῖς, τὰ δὲ ταῖς τοῦ πυρός, πολλὰς καὶ ποικίλας ποιοῦσι 
-Z//792b/30	μεταβολὰς χρωμάτων. τὰ δὲ καὶ τῇ πέψει θεωρητέον, γι-
-Z//792b/31	νόμενα ἐν φυτοῖς καὶ καρποῖς καὶ τριχώμασι καὶ πτερώ-
-Z//792b/32	μασι καὶ τοῖς τοιούτοις πᾶσιν. 
-Z//792b/33	  Δεῖ δὲ μὴ λανθάνειν τὸ πολυειδὲς καὶ τὸ ἄπειρον τῶν 
-Z//792b/34	χρωμάτων, διὰ πόσα συμβαίνει γίνεσθαι. εὑρήσομεν γὰρ  
-Z//793a/1	ἤτοι διὰ τὸ τῷ φωτὶ καὶ ταῖς σκιαῖς ἀνίσως καὶ ἀνωμά-
-Z//793a/2	λως λαμβάνεσθαι· καὶ γὰρ αἱ σκιαὶ καὶ τὸ φῶς κατὰ τὸ 
-Z//793a/3	μᾶλλον καὶ ἧττον πολὺ διαφέρουσιν αὑτῶν, ὥστε καὶ καθ' 
-Z//793a/4	αὑτὰς καὶ μετὰ τῶν χρωμάτων μιγνύμεναι ποιοῦσι μετα-
-Z//793a/5	βολὰς χρωμάτων, ἢ τῷ τὰ κεραννύμενα τῷ πλήθει καὶ 
-Z//793a/6	ταῖς δυνάμεσι διαφέρειν, ἢ τῷ λόγους ἔχειν μὴ τοὺς αὐτούς. 
-Z//793a/7	πολλὰς γὰρ καὶ τὸ ἁλουργὲς ἔχει διαφορὰς καὶ τὸ φοινι-
-Z//793a/8	κιοῦν καὶ τὸ λευκὸν καὶ τῶν ἄλλων ἕκαστον καὶ κατὰ τὸ 
-Z//793a/9	μᾶλλον καὶ ἧττον καὶ κατὰ τὴν πρὸς ἄλληλα μίξιν καὶ 
-Z//793a/10	εἰλικρίνειαν αὐτῶν. ποιεῖ δὲ διαφορὰν καὶ τὸ λαμπρὸν ἢ 
-Z//793a/11	στίλβον εἶναι τὸ μιγνύμενον ἢ τοὐναντίον αὐχμηρὸν καὶ 
-Z//793a/12	ἀλαμπές. ἔστι δὲ τὸ στίλβον οὐκ ἄλλο τι ἢ συνέχεια φωτὸς 
-Z//793a/13	καὶ πυκνότης. τὸ γὰρ χρυσοειδὲς γίνεται, ὅταν τὸ ξανθὸν 
-Z//793a/14	καὶ τὸ ἡλιῶδες πυκνωθὲν ἰσχυρῶς στίλβῃ. διὸ καὶ οἱ τῶν 
-Z//793a/15	περιστερῶν τράχηλοι καὶ τῶν ὑδάτων οἱ σταλαγμοὶ φαίνον-
-Z//793a/16	ται χρυσοειδεῖς τοῦ φωτὸς ἀνακλωμένου. ἔστι δὲ ἃ λειούμε-
-Z//793a/17	να τρίψει καὶ δυνάμεσί τισιν ἀλλοίας ἴσχει καὶ ποικίλας 
-Z//793a/18	χρόας, ὥσπερ καὶ ὁ ἄργυρος παρατριβόμενος καὶ χρυσὸς 
-Z//793a/19	καὶ χαλκὸς καὶ σίδηρος. καί τινα γένη λίθων διαφόρους 
-Z//793a/20	ποιεῖ χρόας, καθάπερ καὶ ... μέλαιναι γὰρ οὖσαι λευκὰς 
-Z//793a/21	γράφουσι γραμμάς, διὰ τὸ πάντων τῶν τοιούτων τὰς μὲν 
-Z//793a/22	ἐξ ἀρχῆς συστάσεις ἐκ μικρῶν εἶναι μορίων καὶ πυκνῶν 
-Z//793a/23	καὶ μελάνων, ὑπὸ δὲ τῆς ἐν τῇ γενέσει βαφῆς ἁπάντων 
-Z//793a/24	τῶν πόρων κεχρωσμένων δι' ὧν διελήλυθεν αὐτῶν ἡ βαφή, 
-Z//793a/25	ἄλλην ἐσχηκέναι τὴν τοῦ χρώματος φαντασίαν. ὁ δ' ἀπο-
[0086]  [007]  [Col]  []

-Z//793a/26	τριβόμενος ἀπ' αὐτῶν οὐκέτι γίνεται χρυσοειδὴς οὐδὲ χαλ-
-Z//793a/27	κοειδὴς οὐδ' ἄλλην οὐδεμίαν τοιαύτην ἔχων χροιάν, ἀλλὰ 
-Z//793a/28	πάντως μέλας, διὰ τὸ τοὺς μὲν πόρους παρατριβομένων αὐ-
-Z//793a/29	τῶν ἀναρρήγνυσθαι, δι' ὧν ἡ βαφὴ διελήλυθε, φύσει δὲ 
-Z//793a/30	καὶ τῶν αὐτῶν εἶναι. τοῦ γὰρ προτέρου χρώματος οὐκέτι ὄν-
-Z//793a/31	τος ἡμῖν φανεροῦ παρὰ τὸ διασπᾶσθαι τὴν βαφήν, τὸ 
-Z//793a/32	κατὰ φύσιν ὑπάρχον αὐτοῖς χρῶμα ὁρῶμεν· διὸ καὶ 
-Z//793a/33	πάντα φαίνεται μέλανα. ἐν δὲ τῷ παρατρίβεσθαι πρὸς 
-Z//793a/34	ὁμαλὲς καὶ λεῖον ἕκαστον τούτων, καθάπερ καὶ πρὸς τὰς  
-Z//793b/1	βασάνους, ἀποβάλλοντα ἀπολαμβάνει πάλιν τὴν χρόαν 
-Z//793b/2	ἐν τῇ συνάψει καὶ συνεχείᾳ, τὸ τῆς βαφῆς διαφαινόμε-
-Z//793b/3	νον. ἐπὶ δὲ τῶν καυστῶν καὶ διαλυομένων καὶ τηκομένων 
-Z//793b/4	ἐν τῷ πυρὶ ταῦτα πλείστας ἔχει χρόας, ὅσων ὁ καπνός 
-Z//793b/5	ἐστι λεπτὸς καὶ ἀεροειδὴς καὶ τὰ χρώματα σκιώδη, ὥσπερ 
-Z//793b/6	ὅ τε ἀπὸ τοῦ θείου καὶ τῶν ἰωμένων χαλκείων, καὶ ὅσα ἐστὶ 
-Z//793b/7	πυκνὰ καὶ λεῖα, καθάπερ ὁ ἄργυρος. ἐπὶ δὲ τῶν ἄλλων 
-Z//793b/8	ὅσα σκιώδεις ἔχει τὰς χρόας καὶ λειότητος μετέχει, ὥσ-
-Z//793b/9	περ τὸ ὕδωρ καὶ τὰ νέφη καὶ τὰ πτερώματα τῶν ὀρνίθων· 
-Z//793b/10	καὶ γὰρ ταῦτα διά τε τὴν λειότητα καὶ τὰς προσπιπτού-
-Z//793b/11	σας αὐγάς, ἄλλοτε ἄλλως κεραννυμένας, ποιεῖ διαφόρους 
-Z//793b/12	τὰς χρόας, καθάπερ καὶ τὸ σκότος. τῶν δὲ χρωμάτων 
-Z//793b/13	οὐδὲν ὁρῶμεν εἰλικρινὲς οἷόν ἐστιν, ἀλλὰ πάντα κεκραμένα 
-Z//793b/14	ἐν ἑτέροις· καὶ γὰρ ἂν μηδενὶ τῶν ἄλλων, ταῖς γε τοῦ 
-Z//793b/15	φωτὸς αὐγαῖς καὶ ταῖς σκιαῖς κεραννύμενα ἀλλοῖα, καὶ 
-Z//793b/16	οὐχ οἷά ἐστι, φαίνεται. διὸ καὶ τὰ ἐν σκιᾷ θεωρούμενα καὶ 
-Z//793b/17	ἐν φωτὶ καὶ ἡλίῳ, καὶ σκληρᾷ αὐγῇ ἢ μαλακῇ, καὶ κατὰ 
-Z//793b/18	τὰς ἐγκλίσεις οὕτως ἢ οὕτως ἔχοντι, καὶ κατὰ τὰς ἄλλας 
-Z//793b/19	διαφοράς, ἀλλοῖα φαίνεται. καὶ ταῖς πρὸς τῷ πυρὶ καὶ 
-Z//793b/20	τῇ σελήνῃ, καὶ ταῖς τῶν λύχνων αὐγαῖς, διὸ καὶ τὸ φῶς 
-Z//793b/21	ἑκάστου τούτων ἀλλοιοτέραν ἔχει χρόαν. καὶ τῇ πρὸς ἄλ-
-Z//793b/22	ληλα δὲ μίξει τῶν χρωμάτων· δι' ἀλλήλων γὰρ φερό-
-Z//793b/23	μενα χρώζεται. τὸ γὰρ φῶς ὅταν προσπεσὸν ὑπό τινων 
-Z//793b/24	χρωσθῇ, καὶ γένηται φοινικιοῦν ἢ ποῶδες, καὶ τὸ ἀνακλα-
-Z//793b/25	σθὲν προσπέσῃ πρὸς ἕτερόν τι χρῶμα, πάλιν ὑπ' ἐκείνου 
-Z//793b/26	κεραννύμενον ἄλλην τινὰ λαμβάνει τοῦ χρώματος κρᾶσιν. 
-Z//793b/27	καὶ τοῦτο πάσχον συνεχῶς μὲν οὐκ αἰσθητῶς δὲ ἐνίοτε 
-Z//793b/28	παραγίνεται πρὸς τὰς ὄψεις ἐκ πολλῶν μὲν κεκραμένον 
-Z//793b/29	χρωμάτων, ἑνὸς δέ τινος τῶν μάλιστα ἐπικρατούντων ποιοῦν 
-Z//793b/30	τὴν αἴσθησιν. διὸ καὶ καθ' ὕδατος ὑδατοειδῆ μᾶλλον φαί-
-Z//793b/31	νεται, καὶ τὰ ἐν τοῖς κατόπτροις ὁμοίας ἔχοντα χρόας ταῖς 
-Z//793b/32	τῶν κατόπτρων. ὃ καὶ περὶ τὸν ἀέρα οἰητέον συμβαίνειν. 
-Z//793b/33	ὥστε ἐκ τριῶν εἶναι τὰς χρόας ἁπάσας μεμιγμένας, τοῦ 
-Z//793b/34	φωτός, καὶ δι' ὧν φαίνεται τὸ φῶς, οἷον τοῦ τε ὕδατος  
-Z//794a/1	καὶ τοῦ ἀέρος, καὶ τρίτου τῶν ὑποκειμένων χρωμάτων, ἀφ' 
-Z//794a/2	ὧν ἀνακλᾶσθαι συμβαίνει τὸ φῶς. τὸ δὲ λευκὸν καὶ δια-
-Z//794a/3	φανὲς ὅταν μὲν ἀραιὸν ᾖ σφόδρα, φαίνεται τῷ χρώματι 
-Z//794a/4	ἀεροειδές· ἐπὶ δὲ τῶν πυκνῶν ἐπὶ πάντων ἐπιφαίνεταί τις 
-Z//794a/5	ἀχλύς, καθάπερ ἐπὶ τοῦ ὕδατος καὶ ὑάλου καὶ τοῦ ἀέρος, 
-Z//794a/6	ὅταν ᾖ παχύς. τῶν γὰρ αὐγῶν διὰ τὴν πυκνότητα παν-
-Z//794a/7	ταχόθεν ἐκλειπουσῶν, οὐ δυνάμεθα τὰ ἐντὸς αὐτῶν ἀκρι-
-Z//794a/8	βῶς διορᾶν. ὁ δ' ἀὴρ ἐγγύθεν μὲν θεωρούμενος οὐδὲν ἔχειν 
-Z//794a/9	φαίνεται χρῶμα (διὰ γὰρ τὴν ἀραιότητα ὑπὸ τῶν αὐγῶν 
-Z//794a/10	κρατεῖται, χωριζόμενος ὑπ' αὐτῶν πυκνοτέρων οὐσῶν καὶ 
-Z//794a/11	διαφαινομένων δι' αὐτοῦ), ἐν βάθει δὲ θεωρουμένου, ἐγγυ-
-Z//794a/12	τάτω φαίνεται τῷ χρώματι κυανοειδὴς διὰ τὴν ἀραιότητα. 
-Z//794a/13	ᾗ γὰρ λείπει τὸ φῶς, ταύτῃ σκότῳ διειλημμένος φαίνεται 
-Z//794a/14	κυανοειδής. ἐπιπυκνωθεὶς δέ, καθάπερ καὶ τὸ ὕδωρ, πάν-
-Z//794a/15	των λευκότατόν ἐστιν. 
-Z//794a/16	  Τὰ δὲ βαπτόμενα πάντα τὰς χρόας ἀπὸ τῶν βα-
-Z//794a/17	πτόντων λαμβάνει. πολλὰ μὲν γὰρ τοῖς ἄνθεσι βάπτεται 
-Z//794a/18	τοῖς φυομένοις, πολλὰ δὲ ῥίζαις, πολλὰ δὲ φλοιοῖς ἢ ξύ-
-Z//794a/19	λοις ἢ φύλλοις ἢ καρποῖς. ἔτι δὲ πολλὰ μὲν γῇ, πολλὰ 
-Z//794a/20	δ' ἀφρῷ, πολλὰ δὲ καὶ μελαντηρίᾳ. τὰ δὲ καὶ τοῖς τῶν 
-Z//794a/21	ζῴων χυλοῖς, καθάπερ καὶ τὸ ἁλουργὲς τῇ πορφύρᾳ. τὰ 
-Z//794a/22	δὲ οἴνῳ, τὰ δὲ καπνῷ, τὰ δὲ κονίᾳ, τὰ δὲ θαλάττῃ, ὥσ-
-Z//794a/23	περ τὰ τριχώματα τῶν θαλαττίων· καὶ γὰρ ταῦτα πάντα 
-Z//794a/24	ὑπὸ τῆς θαλάττης γίγνονται πυρρά. καὶ ὅλως ὅσα χρόας 
-Z//794a/25	ἰδίας ἔχει. ἀεὶ γὰρ ἀπὸ πάντων αὐτῶν, ἅμα τῷ τε ὑγρῷ 
-Z//794a/26	καὶ θερμῷ τῶν χρωμάτων συνεισιόντων εἰς τοὺς τῶν βαπτο-
-Z//794a/27	μένων πόρους, ὅταν ἀποξηρανθῇ, τὰς ἀπ' ἐκείνων χρόας 
-Z//794a/28	λαμβάνει. διὸ καὶ πολλάκις αὐτῶν ἐκπλύνεται, τῶν ἀν-
-Z//794a/29	θῶν ἐκ τῶν πόρων ἐκρυέντων. πολλὰς δὲ καὶ αἱ στύψεις ἐν 
-Z//794a/30	τῇ βαφῇ ποιοῦσι διαφορὰς καὶ μίξεις, καὶ τὰ πάθη τῶν 
-Z//794a/31	βαπτομένων, ὥσπερ καὶ ἐπὶ τῆς κράσεως εἴρηται πρότερον. 
-Z//794a/32	βάπτεται δὲ καὶ τὰ μέλανα τῶν ἐρίων, οὐ μὴν ὁμοίως γε 
-Z//794a/33	τῷ χρώματι γίγνεται λαμπρά, διὰ τὸ βάπτεσθαι τοὺς πό-
-Z//794a/34	ρους αὐτῶν εἰς τοὺς τῶν ἀνθῶν εἰσιόντας, τὰ δὲ μεταξὺ  
-Z//794b/1	διαστήματα τῆς τριχὸς μηδεμίαν λαμβάνειν βαφήν. ταῦτα 
-Z//794b/2	λευκὰ μὲν ὄντα, καὶ παρ' ἄλληλα κείμενα τοῖς χρώμασι, 
-Z//794b/3	ποιεῖ πάντα φαίνεσθαι τὰ ἄνθη λαμπρότερα· τὰ μέλανα 
-Z//794b/4	δὲ τοὐναντίον σκιερὰ καὶ ζοφώδη. διὸ καὶ τὸ καλούμενον 
-Z//794b/5	ὄρφνιον εὐανθέστερον γίνεται τῶν μελάνων ἢ τῶν λευκῶν· 
-Z//794b/6	οὕτω γὰρ ἀκρατέστερον αὐτῶν φαίνεται τὸ ἄνθος, κεραννύ-
-Z//794b/7	μενον ταῖς τοῦ μέλανος αὐγαῖς. καθ' αὑτὸ μὲν γὰρ τὸ με-
-Z//794b/8	ταξὺ διάστημα τῶν πόρων οὐχ ὁρᾶται διὰ σμικρότητα, κα-
-Z//794b/9	θάπερ οὐδὲ καττίτερος τῷ χαλκῷ κραθείς, οὐδὲ τῶν ἄλλων 
-Z//794b/10	οὐθὲν τῶν τοιούτων. τῶν δὲ βαπτομένων τὰ χρώματα ἀλ-
-Z//794b/11	λοιοῦται διὰ τὰς εἰρημένας αἰτίας. 
-Z//794b/12	  Τὰ δὲ τριχώματα καὶ τὰ πτερώματα καὶ τὰ ἄνθη 
-Z//794b/13	καὶ οἱ καρποὶ καὶ τὰ φυτὰ πάντα ὅτι μὲν ἅμα τῇ πέ-
-Z//794b/14	ψει πάσας τὰς τῶν χρωμάτων λαμβάνει μεταβολάς, 
-Z//794b/15	φανερὸν ἐκ πολλῶν· τίνες δέ εἰσιν ἑκάστοις τῶν φυομένων 
-Z//794b/16	ἀρχαὶ τῶν χρωμάτων, καὶ ποίας τὰς μεταβολὰς ἐκ ποίων 
-Z//794b/17	λαμβάνουσι, καὶ δι' ἃς αἰτίας ταῦτα πάσχει, κἂν εἴ τι-
-Z//794b/18	νας ἄλλας ἀπορίας αὐτοῖς συμβαίνει παρακολουθεῖν, περὶ 
-Z//794b/19	πάντων τούτων ἐπισκεπτέον ἐκ τῶν τοιούτων. ἐν πᾶσι δὴ τοῖς 
-Z//794b/20	φυτοῖς ἀρχὴ τὸ ποῶδές ἐστι τῶν χρωμάτων· καὶ γὰρ οἱ 
-Z//794b/21	βλαστοὶ καὶ τὰ φύλλα καὶ οἱ καρποὶ γίνονται κατ' ἀρ-
-Z//794b/22	χὰς ποώδεις. ἴδοι δ' ἄν τις τοῦτο καὶ ἐπὶ τῶν ὑομένων 
-Z//794b/23	ὑδάτων· ὅπου ἂν πλείονα χρόνον συστῇ τὸ ὕδωρ, πάλιν 
-Z//794b/24	ἀποξηραινόμενον γίνεται τῷ χρώματι ποῶδες. κατὰ λόγον 
-Z//794b/25	δὲ συμβαίνει καὶ τὸ πρῶτον ἐν πᾶσι τοῖς φυομένοις τοῦτο 
-Z//794b/26	συνίστασθαι τῶν χρωμάτων. τὰ γὰρ ὕδατα πάντα χρονι-
-Z//794b/27	ζόμενα κατ' ἀρχὰς μὲν γίνεται χλωρά, κεραννύμενα ταῖς 
-Z//794b/28	τοῦ ἡλίου αὐγαῖς, κατὰ μικρὸν δὲ μελαινόμενα, πάλιν 
-Z//794b/29	μιγνύμενα τῷ χλωρῷ, γίνεται ποώδη. τὸ γὰρ ὑγρόν, 
-Z//794b/30	ὥσπερ εἴρηται, καθ' ἑαυτὸ παλαιούμενον καὶ καταξηραινό-
-Z//794b/31	μενον μελαίνεται, καθάπερ καὶ τὰ ἐν ταῖς δεξαμεναῖς 
-Z//794b/32	κονιάματα· καὶ γὰρ τούτων ὅσα μέν ἐστιν ἀεὶ καθ' ὕδα-
-Z//794b/33	τος, ταῦτα μὲν ἅπαντα γίγνεται μέλανα διὰ τὸ καθ' 
-Z//794b/34	αὑτὰ μὴ ξηραίνεσθαι διαψυχόμενον τὸ ὑγρόν, ὅσον δ'  
-Z//795a/1	ἀπαντλούμενον ἡλιοῦται, τὸ μὲν ποῶδες γίνεται διὰ τὸ τὸ 
-Z//795a/2	ξανθὸν τῷ μέλανι κεράννυσθαι. μᾶλλον μὲν οὖν τοῦ ὑγροῦ 
-Z//795a/3	μελαινομένου τὸ ποῶδες γίνεται κατακορὲς ἰσχυρῶς καὶ 
-Z//795a/4	πρασοειδές. διὸ καὶ πάντων οἱ παλαιοὶ βλαστοὶ πολὺ 
-Z//795a/5	μᾶλλόν εἰσι τῶν νέων μέλανες· οἱ δὲ ξανθότεροι διὰ τὸ 
-Z//795a/6	μήπω τὸ ὑγρὸν ἐν αὐτοῖς μελαίνεσθαι. τῆς γὰρ αὐξήσεως 
-Z//795a/7	αὐτῶν βραδυτέρας γιγνομένης, καὶ τῆς ὑγρασίας πολὺν 
-Z//795a/8	χρόνον ἐμμενούσης, διὰ τὸ ψυχόμενον ἰσχυρῶς μελαίνε-
-Z//795a/9	σθαι τὸ ὑγρόν, γίνεται πρασοειδὲς ἀκράτῳ τῷ μέλανι 
-Z//795a/10	κεραννύμενον. ἐν ὅσοις δὲ τὸ ὑγρὸν μὴ μίγνυται ταῖς τοῦ 
-Z//795a/11	ἡλίου αὐγαῖς, τούτων διαμένει τὸ χρῶμα λευκόν, ἐὰν μὴ 
-Z//795a/12	χρονιζόμενον καὶ καταξηραινόμενον μελανθῇ πρότερον. διὸ 
-Z//795a/13	καὶ τὰ μὲν ὑπὲρ γῆς χλωρὰ πάντων τῶν φυομένων τὸ 
-Z//795a/14	πρῶτόν ἐστι, τὰ δὲ κατὰ γῆς, καυλοὶ καὶ ῥίζαι λευκαί. 
[0086]  [007]  [Col]  []

-Z//795a/15	καὶ οἱ βλαστοὶ κατὰ γῆς μὲν ὄντες εἰσὶ λευκοί, περιαιρε-
-Z//795a/16	θείσης δὲ τῆς γῆς τὸ μὲν ἐξ ἀρχῆς, ὡς προείρηται, πάν-
-Z//795a/17	τες γίγνονται ποιώδεις διὰ τὸ καὶ τὴν ὑγρασίαν τὴν διὰ 
-Z//795a/18	τῶν βλαστῶν εἰς αὐτοὺς διηθουμένην τοιαύτην ἔχειν τὴν τοῦ 
-Z//795a/19	χρώματος φύσιν, καὶ ταχέως αὐτὴν εἰς τὴν αὔξησιν κατ-
-Z//795a/20	αναλίσκεσθαι τὴν τῶν καρπῶν· ὅταν δὲ μηκέτι αὐξάνων-
-Z//795a/21	ται διὰ τὸ μὴ κρατεῖν ἤδη τὸ θερμὸν τῆς ἐπιρρεούσης τρο-
-Z//795a/22	φῆς, ἀλλὰ καὶ τοὐναντίον ἀναλύηται τὸ ὑγρὸν ὑπὸ τῆς 
-Z//795a/23	θερμότητος. ὅταν δὲ πεπαίνωνται οἱ καρποὶ πάντες, καὶ 
-Z//795a/24	τῆς ὑπαρχούσης ἐν αὐτοῖς ὑγρασίας συνεψομένης ὑπό τε 
-Z//795a/25	τοῦ ἡλίου καὶ τῆς τοῦ ἀέρος θερμότητος ἕκαστοι ἀπολαμβά-
-Z//795a/26	νουσι τὰς ἀπὸ τῶν φυτῶν χρόας, καθάπερ καὶ τὰ βα-
-Z//795a/27	πτόμενα τῶν ἀνθῶν. διὸ κατὰ μικρὸν χρώζονται, καὶ 
-Z//795a/28	μάλιστα αὐτῶν τὰ πρὸς τὸν ἥλιον ἐστραμμένα καὶ τὴν 
-Z//795a/29	ἀλέαν. ὥστε καὶ τὰς χρόας αὐτῶν ἅμα ταῖς ὥραις ἁπάν-
-Z//795a/30	των μεταβάλλειν. φανερὸν δὲ τοῦτο ἐστίν· οἱ γὰρ τοῦ ποώ-
-Z//795a/31	δους χρώματος ἅπαντες ἤδη πεπαινόμενοι μεταβάλλουσιν 
-Z//795a/32	εἰς τὸ κατὰ φύσιν χρῶμα. καὶ γὰρ λευκοὶ καὶ μέλανες 
-Z//795a/33	καὶ φαιοὶ καὶ ξανθοὶ καὶ μελανοειδεῖς καὶ σκιοειδεῖς καὶ  
-Z//795b/1	φοινικιοῖ καὶ οἰνωποὶ καὶ κροκοειδεῖς καὶ σχεδὸν ἁπάσας 
-Z//795b/2	ἔχοντες γίγνονται τὰς τῶν χρωμάτων διαφοράς. ἐπεὶ δὲ 
-Z//795b/3	τὰ πλεῖστα γίνεται τῶν χρωμάτων πλειόνων κεραννυμένων 
-Z//795b/4	ἀλλήλοις, φανερὸν ὅτι καὶ τὰς ἐν τοῖς φυτοῖς χρόας 
-Z//795b/5	ἀνάγκη τὰς αὐτὰς ἔχειν κράσεις· διὰ γὰρ τούτων τὸ ὑγρὸν 
-Z//795b/6	διηθούμενον, καὶ μεθ' ἑαυτοῦ συνεκκλύζον, ἁπάσας λαμ-
-Z//795b/7	βάνει τὰς τῶν χρωμάτων δυνάμεις. καὶ τούτου συνεψομένου 
-Z//795b/8	περὶ τὰς τῶν καρπῶν πέψεις ὑπό τε τοῦ ἡλίου καὶ τῆς 
-Z//795b/9	τοῦ ἀέρος θερμότητος, ἕκαστα καθ' ἑαυτὰ συνίσταται τῶν 
-Z//795b/10	χρωμάτων, τὰ μὲν θᾶττον τὰ δὲ βραδύτερον, καθάπερ 
-Z//795b/11	συμβαίνει καὶ περὶ τὴν βαφὴν τὴν τῆς πορφύρας. καὶ 
-Z//795b/12	γὰρ ταύτην ὅταν κόψαντες ἅπασαν ἐξ αὐτῆς τὴν ὑγρα-
-Z//795b/13	σίαν ἐκκλύσωσι, καὶ ταύτην ἐγχέαντες ἕψωσιν ἐν ταῖς 
-Z//795b/14	χύτραις, τὸ μὲν πρῶτον οὐδὲν ὅλως ἐν τῇ βαφῇ τῶν 
-Z//795b/15	χρωμάτων φανερόν ἐστι διὰ τὸ κατὰ μικρὸν ἕκαστον αὐ-
-Z//795b/16	τῶν τοῦ ὑγροῦ συνεψομένου μᾶλλον καὶ τῶν ἔτι ὑπαρ-
-Z//795b/17	χόντων ἐν αὐτοῖς χρωμάτων μιγνυμένων ἀλλήλοις πολ-
-Z//795b/18	λὰς καὶ ποικίλας λαμβάνειν διαφοράς· καὶ γὰρ μέλαν 
-Z//795b/19	καὶ λευκὸν καὶ ὄρφνιον καὶ ἀεροειδὲς καὶ τότε ἅπαν γί-
-Z//795b/20	νεται συνεψηθέντων, ὥστε διὰ τὴν κρᾶσιν μηκέτι καθ' αὑτὸ 
-Z//795b/21	μηδὲν τῶν ἄλλων χρωμάτων φανερὸν εἶναι. τὸ δ' αὐτὸ 
-Z//795b/22	τοῦτο συμβαίνει καὶ ἐπὶ τῶν καρπῶν. ἐν πολλοῖς γὰρ διὰ 
-Z//795b/23	τὸ μὴ πάσας ἅμα γίνεσθαι τὰς τῶν χρωμάτων πέψεις, 
-Z//795b/24	ἀλλὰ τὰ μὲν αὐτῶν συνίστασθαι πρότερον τὰ δ' ὕστερον, 
-Z//795b/25	ἐξ ἑτέρων εἰς ἕτερα μεταβάλλουσιν, ὥσπερ καὶ οἱ βότρυες 
-Z//795b/26	καὶ οἱ φοίνικες. καὶ γὰρ τούτων ἔνιοι τὸ μὲν πρῶτον γί-
-Z//795b/27	νονται φοινικοῖ, τοῦ δὲ μέλανος ἐν αὐτῷ συνισταμένου με-
-Z//795b/28	ταβάλλουσι πάλιν εἰς τὸ οἰνωπόν· τὸ δὲ τελευταῖον γί-
-Z//795b/29	νονται κυανοειδεῖς, ὅταν ἤδη καὶ τὸ φοινικιοῦν πολλῷ καὶ 
-Z//795b/30	ἀκράτῳ τῷ μέλανι μιχθῇ. τὰ γὰρ ὕστερον ἐπιγινόμενα 
-Z//795b/31	τῶν χρωμάτων, ὅταν κρατήσῃ, τὰς προτέρας χρόας ἐξ-
-Z//795b/32	αλλάττει. μάλιστα δὲ τοῦτο ἐπὶ τῶν μελάνων καρπῶν 
-Z//795b/33	φανερόν ἐστιν· σχεδὸν γὰρ αὐτῶν οἱ πλεῖστοι, καθάπερ  
-Z//796a/1	εἴρηται, κατ' ἀρχὰς μὲν ἐκ τοῦ ποώδους μεταβάλλοντες 
-Z//796a/2	μικρὸν ἐπιφοινικίζουσι καὶ γίνονται πυρροί, ταχὺ δὲ με-
-Z//796a/3	θίστανται πάλιν ἐκ τοῦ πυρροῦ καὶ ἀκράτου τοῦ μέλανος ἐν 
-Z//796a/4	τοῖς τοιούτοις ἐνυπάρχοντος. δηλοῖ δέ· καὶ γὰρ τὰ κλή-
-Z//796a/5	ματα καὶ τὰ ἔρια καὶ τὰ φύλλα πάντων ἐστὶ τῶν τοιού-
-Z//796a/6	των μέλανα διὰ τὸ πλείστην ἐν αὐτοῖς ὑπάρχειν τὴν τοι-
-Z//796a/7	αύτην χρόαν, ἐπεὶ διότι γε τῶν καρπῶν οἱ μέλανες ἀμ-
-Z//796a/8	φοτέρων τῶν χρωμάτων μετέχουσι, φανερόν ἐστιν· πάντων 
-Z//796a/9	γὰρ ὁ χυλὸς γίνεται τῶν τοιούτων οἰνωπός. τὰ δὲ χρώ-
-Z//796a/10	ματα ἐν τῇ γενέσει προτερεῖ τὰ φοινικιᾶ τῶν μελάνων. 
-Z//796a/11	δηλοῖ δέ· καὶ γὰρ τὰ ὑπὸ τοὺς σταλαγμοὺς ἐδάφη, καὶ 
-Z//796a/12	ὅλως ὅπου συμβαίνει γίνεσθαι μετρία ὑδάτων ἔκρυσις ἐν 
-Z//796a/13	τόποις σκιεροῖς, ἅπαντα μεταβάλλει πρῶτον ἐκ τοῦ ποώ-
-Z//796a/14	δους εἰς τὸ φοινικιοῦν χρῶμα, καὶ γίνεται τὸ ἔδαφος ὡς 
-Z//796a/15	ἂν αἵματος ἀρτίως ἐπεσφαγμένου κατὰ τὸν τόπον τοῦτον, 
-Z//796a/16	καθ' ὃν ἂν λάβῃ τὸ ποῶδες τῶν χρωμάτων τὴν πέψιν· 
-Z//796a/17	τὸ δὲ τελευταῖον καὶ τοῦτο μέλαν ἰσχυρῶς γίνεται καὶ 
-Z//796a/18	κυανοειδές. ὅπερ συμβαίνει καὶ ἐπὶ τῶν καρπῶν. ὅτι δὲ 
-Z//796a/19	χρωμάτων ὕστερον ἐπιγινομένων, ὅταν κρατῆται τὰ πρό-
-Z//796a/20	τερον, τὸ χρῶμα τῶν καρπῶν μεταβάλλει, καὶ διὰ τῶν 
-Z//796a/21	τοιούτων ῥᾴδιον συνιδεῖν. καὶ γὰρ τῆς ῥοιᾶς ὁ καρπὸς καὶ 
-Z//796a/22	τὰ τῶν ῥόδων φύλλα κατ' ἀρχὰς μὲν γίνεται λευκά, τὸ 
-Z//796a/23	δὲ τελευταῖον ἤδη χρωζομένων ἐν αὐτοῖς τῶν χυλῶν ὑπὸ 
-Z//796a/24	τῆς πέψεως ἀποχραίνεται, καὶ μεταβάλλει πάλιν εἰς τὸ 
-Z//796a/25	τοῦ ἁλουργοῦ χρῶμα καὶ τὸ φοινικιοῦν. τὰ δὲ καὶ πλείους 
-Z//796a/26	ἐπ' αὐτοῖς ἔχει χρόας, καθάπερ καὶ ἐπὶ τῆς μήκωνος ὁ 
-Z//796a/27	ὀπὸς καὶ τῆς ἐλαίας ὁ ἀμόργης· καὶ γὰρ οὗτος τὸ μὲν 
-Z//796a/28	πρῶτον γίνεται λευκός, καθάπερ καὶ ὁ τῆς ῥοιᾶς καρπός, 
-Z//796a/29	λευκανθεὶς δὲ πάλιν εἰς τὸ φοινικιοῦν μεταβάλλει χρῶμα, 
-Z//796a/30	τὸ δὲ τελευταῖον πολλῷ τῷ μέλανι κραθεὶς γίνεται κυα-
-Z//796a/31	νοειδής. διὸ καὶ τὰ τῆς μήκωνος φύλλα τὰ μὲν ἄνω ἔχει 
-Z//796a/32	φοινικιοῦντα παρὰ τὸ γίνεσθαι ταχεῖαν αὐτῶν τὴν ἔκπε-
-Z//796a/33	ψιν, τὰ δὲ πρὸς ταῖς ἀρχαῖς μέλανα, ἤδη τούτου τοῦ  
-Z//796b/1	χρώματος ἐν αὐτοῖς ἐπικρατοῦντος, ὥσπερ καὶ ἐπὶ τοῦ καρ-
-Z//796b/2	ποῦ· καὶ γὰρ τὸ τελευταῖον γίνεται μέλας. ἐν ὅσοις δ' 
-Z//796b/3	ὑπάρχει τῶν φυτῶν ἓν χρῶμα μόνον, οἷον τὸ λευκὸν ἢ 
-Z//796b/4	τὸ μέλαν ἢ τὸ φοινικιοῦν ἢ τὸ ἁλουργές, τούτων δὲ πάν-
-Z//796b/5	των οἱ καρποὶ διαμένουσιν ἀεὶ τὴν αὐτὴν ἔχοντες τοῦ χρώ-
-Z//796b/6	ματος φύσιν, ὅταν ἅπαξ ἐκ τοῦ ποώδους εἰς ἄλλην χρόαν 
-Z//796b/7	μεταβάλλωσιν. τὰ δ' ἄνθη τοῖς καρποῖς ἐπ' ἐνίων μὲν 
-Z//796b/8	ὁμόχροα συμβαίνει γίνεσθαι, καθάπερ ἔχει καὶ ἐπὶ τῆς 
-Z//796b/9	ῥοιᾶς· καὶ γὰρ ὁ καρπὸς αὐτῆς γίνεται φοινικιοῦς καὶ τὸ 
-Z//796b/10	ἄνθος· ἐπ' ἐνίων δὲ πολὺ τῷ χρώματι διαφέρει, οἷον ἐπί 
-Z//796b/11	τε τῆς δάφνης καὶ τοῦ κιττοῦ· τὸ μὲν γὰρ ἄνθος ἐστὶν αὐ-
-Z//796b/12	τῶν ἁπάντων ξανθόν, ὁ δὲ καρπὸς τῶν μὲν μέλας τῶν 
-Z//796b/13	δὲ φοινικιοῦς. ὁμοίως δ' ἔχει καὶ ἐπὶ τῆς μηλέας· καὶ 
-Z//796b/14	γὰρ ταύτης τὸ μὲν ἄνθος ἐστὶ λευκὸν ἐπιπορφυρίζον, ὁ δὲ 
-Z//796b/15	καρπὸς ξανθός. τῆς δὲ μήκωνος τὸ μὲν ἄνθος φοινικιοῦν, 
-Z//796b/16	ὁ δὲ καρπὸς ὁ μὲν μέλας ὁ δὲ λευκός, παρὰ τὸ καὶ τὰς 
-Z//796b/17	πέψεις τῶν ἐνυπαρχόντων ἐν αὐτοῖς χυλῶν κατ' ἄλλους 
-Z//796b/18	γίνεσθαι χρόνους. ῥᾴδιον δὲ τοῦτο ἐκ πολλῶν συνιδεῖν· καὶ 
-Z//796b/19	γὰρ τῶν καρπῶν ἔνιοι, καθάπερ εἴρηται, πολλὰς διαφο-
-Z//796b/20	ρὰς ἅμα τῇ πέψει λαμβάνουσιν. διὸ καὶ τὰς ὀσμὰς καὶ 
-Z//796b/21	τοὺς χυλοὺς πολὺ διαφόρους συμβαίνει τοῖς ἄνθεσι καὶ τοῖς 
-Z//796b/22	καρποῖς συνακολουθεῖν. ἔτι δὲ μᾶλλον τοῦτό ἐστιν ἐπ' αὐτῶν 
-Z//796b/23	τῶν ἀνθῶν φανερόν· τοῦ γὰρ αὐτοῦ φύλλου τὸ μέν ἐστι 
-Z//796b/24	μέλαν τὸ δὲ φοινικιοῦν, ἐνίων δὲ τὸ μέν τι λευκὸν τὸ δὲ 
-Z//796b/25	πορφυροειδές. οὐχ ἥκιστα δὲ τοῦτο φανερόν ἐστιν ἐπὶ τῆς 
-Z//796b/26	ἴριδος· πολλὰς γὰρ ἔχει καὶ τοῦτο τὸ ἄνθος ἐν αὑτῷ ποι-
-Z//796b/27	κιλίας παρὰ τὰς τῆς πέψεως διαφοράς, ὥσπερ καὶ τῶν 
-Z//796b/28	βοτρύων, ὅταν ἤδη πεπαινόμενοι τυγχάνωσιν. διὸ καὶ πάν-
-Z//796b/29	των μάλιστα συμβαίνει πέττεσθαι τῶν ἀνθῶν τὰ ἄκρα, 
-Z//796b/30	τὰ δὲ πρὸς ταῖς ἀρχαῖς ἀχρούστερα γίνεται πολλῷ. σχεδὸν 
-Z//796b/31	γὰρ ἐνίων ὥσπερ ἐκκάεται τὸ ὑγρὸν πρότερον ἢ λαβεῖν τὴν 
-Z//796b/32	οἰκείαν πέψιν. διὸ καὶ τὰ μὲν ἄνθη τῷ χρώματι διαμένει, 
-Z//796b/33	οἱ δὲ καρποὶ πεττόμενοι μεταβάλλουσιν· τὰ μὲν γὰρ διὰ  
-Z//797a/1	μικρότητα τῆς τροφῆς ταχέως ἐκπέττεται, οἱ δὲ καρποὶ 
-Z//797a/2	διὰ τὸ πλῆθος τῆς ὑγρασίας εἰς πάσας ἅμα τῇ πέψει τὰς 
-Z//797a/3	κατὰ φύσιν χρόας μεταβάλλουσιν. φανερὸν δὲ τοῦτο ἐστί, 
-Z//797a/4	καθάπερ εἴρηται πρότερον, καὶ ἐπὶ τῶν βαπτομένων ἀνθῶν. 
-Z//797a/5	τὰ μὲν γὰρ ἐξ ἀρχῆς, ὅταν βάπτοντες τὴν πορφύραν κα-
-Z//797a/6	θιῶσι τὰς αἱματίδας, ὄρφνιαι γίνονται καὶ μέλαιναι καὶ 
[0086]  [007]  [Col]  []

-Z//797a/7	ἀεροειδεῖς· τοῦ δ' ἄνθους συνεψηθέντος ἱκανῶς ἁλουργὲς γί-
-Z//797a/8	νεται εὐανθὲς καὶ λαμπρόν. ὥστ' ἀνάγκη καὶ τῶν ἀν-
-Z//797a/9	θῶν ὁμοίως πολλὰ τοῖς χρώμασι τῶν καρπῶν διαλλάτ-
-Z//797a/10	τειν, καὶ τὰ μὲν ὑπερβαίνειν τὰ δὲ ἀπολείπειν τῶν κατὰ 
-Z//797a/11	φύσιν χρωμάτων, διὰ τὸ τῶν μὲν ἀτελῆ τῶν δὲ τελείαν 
-Z//797a/12	γίνεσθαι τὴν πέψιν. τὰ μὲν οὖν ἄνθη καὶ τοὺς καρποὺς διὰ 
-Z//797a/13	ταύτας τὰς αἰτίας συμβαίνει τοῖς χρώμασιν ἀλλήλων δια-
-Z//797a/14	φέρειν· τὰ δὲ φύλλα τῶν πλείστων δένδρων τὸ τελευταῖον 
-Z//797a/15	γίνεται ξανθὰ διὰ τὸ τῆς τροφῆς ὑπολειπούσης φθάνειν 
-Z//797a/16	αὐτὰ καταξηραινόμενα πρότερον ἢ μεταβάλλειν εἰς τὸ κατὰ 
-Z//797a/17	φύσιν χρῶμα, ἐπεὶ καὶ τῶν ἀπορρεόντων καρπῶν ἔνιοι γί-
-Z//797a/18	νονται τῷ χρώματι ξανθοὶ διὰ τὸ καὶ τούτων τῆς πέψεως 
-Z//797a/19	πρότερον τὴν τροφὴν ὑπολείπειν. ἔτι δὲ ὅ τε σῖτος καὶ τὰ 
-Z//797a/20	φυόμενα πάντα· καὶ γὰρ ταῦτα τὸ τελευταῖον γίνεται 
-Z//797a/21	ξανθά. τὸ γὰρ ὑγρὸν ἐν αὐτοῖς οὐκέτι μελαινόμενον διὰ τὸ 
-Z//797a/22	καταξηραίνεσθαι ταχέως ποιεῖ τὴν τοῦ χρώματος μεταβο-
-Z//797a/23	λήν. μελαινόμενον γὰρ καὶ τῷ χλωρῷ κεραννύμενον γίνε-
-Z//797a/24	ται, καθάπερ εἴρηται, ποῶδες· ἀσθενεστέρου δὲ τοῦ μέλανος 
-Z//797a/25	ἀεὶ γινομένου, πάλιν κατὰ μικρὸν εἰς τὸ χλωρὸν μεταβάλ-
-Z//797a/26	λει χρῶμα, καὶ τὸ τελευταῖον γίνεται ξανθόν, ἐπεὶ τά γε 
-Z//797a/27	τῆς ἀπίου φύλλα καὶ τῆς ἀνδράχνης καί τινων ἄλλων 
-Z//797a/28	πεττόμενα γίνεται φοινικιᾶ. πλὴν ὅσα καὶ τούτων καταξη-
-Z//797a/29	ραίνεται ταχέως, ταῦτα γίνεται ξανθὰ διὰ τὸ τούτων πρὸ 
-Z//797a/30	τῆς πέψεως τὴν τροφὴν ὑπολείπειν. τὰς μὲν οὖν τῶν φυτῶν 
-Z//797a/31	διαφορὰς μάλιστα εὔλογον συμβαίνειν διὰ τὰς εἰρημένας 
-Z//797a/32	αἰτίας. 
-Z//797a/33	  Γίνεται δὲ καὶ τὰ τριχώματα καὶ τὰ πτερώματα 
-Z//797a/34	καὶ τὰ δέρματα καὶ ἵππων καὶ βοῶν καὶ προβάτων καὶ 
-Z//797a/35	ἀνθρώπων καὶ τῶν ἄλλων ζῴων ἁπάντων καὶ λευκὰ καὶ  
-Z//797b/1	φαιὰ καὶ πυρρὰ καὶ μέλανα διὰ τὴν αὐτὴν αἰτίαν, λευκὰ 
-Z//797b/2	μὲν ὅταν ἔτι ὑπὸ τῆς πέψεως τὸ ὑγρὸν τὸ οἰκεῖον ἔχον 
-Z//797b/3	χρῶμα καταξηρανθῇ, μέλανα δὲ τοὐναντίον ὅταν αὐτῶν ἐν 
-Z//797b/4	τῇ γενέσει τὸ περὶ τὸν χρῶτα ὑγρόν, καθάπερ ἐν τοῖς ἄλ-
-Z//797b/5	λοις ἅπασι, παλαιούμενον καὶ χρονιζόμενον διὰ τὸ πλῆθος 
-Z//797b/6	μελανθῇ· πάντων γὰρ τῶν τοιούτων ὅ τε χρὼς καὶ τὰ δέρ-
-Z//797b/7	ματα γίνεται μέλανα. φαιὰ δὲ καὶ πυρρὰ καὶ ξανθὰ καὶ 
-Z//797b/8	τὰς ἄλλας ἔχοντα χρόας, ὅσα φθάνει καταξηραινόμενα 
-Z//797b/9	πρότερον ἢ τελέως ἐν αὐτοῖς μεταβάλλειν εἰς τὸ μέλαν 
-Z//797b/10	χρῶμα τὸ ὑγρόν. οἷς δ' ἂν ἀνωμάλως τοῦτο συμβῇ, καὶ τὰ 
-Z//797b/11	χρώματα τοιαῦτα γίνεται ποικίλα. διὸ καὶ πάντα τοῖς 
-Z//797b/12	δέρμασι καὶ τῷ χρώματι συνακολουθεῖ, ἐπεὶ καὶ τῶν ἀν-
-Z//797b/13	θρώπων τῶν ἐμπύρρων καὶ τὰ τριχώματα γίνεται λευκό-
-Z//797b/14	πυρρα, τῶν δὲ μελάνων μέλανα· κἂν κατὰ μέρος τι τοῦ 
-Z//797b/15	σώματος ἐξανθήσῃ λεύκη, καὶ τὰς τρίχας ἴσχουσιν ἅπαν-
-Z//797b/16	τες λευκὰς κατὰ τὸν τόπον τοῦτον, καθάπερ καὶ τὰ ποι-
-Z//797b/17	κίλα τῶν ζῴων. οὕτως ἅπαντα τὰ τριχώματα καὶ τὰ πτε-
-Z//797b/18	ρώματα τοῖς δέρμασι συνακολουθεῖ, καὶ τὰ κατὰ μέρος καὶ 
-Z//797b/19	τὰ κατὰ σῶμα ὅλον. ὁμοίως δὲ τούτοις ὁπλαὶ καὶ χηλαὶ 
-Z//797b/20	καὶ ῥύγχη καὶ κέρατα· καὶ γὰρ ταῦτα τῶν μὲν μελάνων 
-Z//797b/21	γίνεται μέλανα, τῶν δὲ λευκῶν λευκά, διὰ τὸ καὶ τούτοις 
-Z//797b/22	ἅπασι διὰ τοῦ δέρματος τὴν τροφὴν εἰς τὴν ἐκτὸς περιοχὴν 
-Z//797b/23	διηθεῖσθαι. ὅτι δὲ τοῦτό ἐστιν αἴτιον, οὐ χαλεπὸν ἐκ πολλῶν 
-Z//797b/24	συνιδεῖν. τῶν τε γὰρ παιδίων ἁπάντων αἱ κεφαλαὶ κατ' 
-Z//797b/25	ἀρχὰς μὲν γίνονται πυρραὶ διὰ τὴν ὀλιγότητα τῆς τροφῆς. 
-Z//797b/26	φανερὸν δὲ τοῦτό ἐστιν· καὶ γὰρ ἀσθενεῖς αἱ τρίχες καὶ 
-Z//797b/27	ἀραιαὶ καὶ βραχεῖαι τὸ πρῶτον ἅπασιν ἐπιγίνονται τοῖς 
-Z//797b/28	παιδίοις. προϊούσης δὲ τῆς ἡλικίας μελαίνονται πάλιν χρω-
-Z//797b/29	ζομένοις αὐτοῖς διὰ τὸ πλῆθος τῆς ἐπιρρεούσης τροφῆς. 
-Z//797b/30	ὁμοίως δὲ καὶ περὶ τὴν ἥβην καὶ τὸ γένειον, ὅταν ἄρχων-
-Z//797b/31	ται τὸ πρῶτον ἡβᾶν καὶ γενειᾶν, καὶ αὗται γίνονται κατ' 
-Z//797b/32	ἀρχὰς μὲν πυρραὶ ταχέως διὰ τὴν ὀλιγότητα τῆς ὑγρα-
-Z//797b/33	σίας ἐν αὐταῖς καταξηραινομένης, τῆς τροφῆς δὲ πλέον 
-Z//797b/34	ἐπὶ τὸν τόπον ἐπιφερομένης μελαίνονται πάλιν. αἱ δὲ ἐπὶ 
-Z//797b/35	τοῦ σώματος πλεῖστον χρόνον πυρραὶ διαμένουσι διὰ τὴν ἔν- 
-Z//798a/1	δειαν τῆς τροφῆς, ἐπεὶ καθ' ὃν ἂν χρόνον αὐξηθῶσι, καὶ 
-Z//798a/2	ταύτας ὁμοίως συμβαίνει μελαίνεσθαι καθάπερ καὶ τὰς 
-Z//798a/3	ἐπὶ τῆς ἥβης καὶ τῆς κεφαλῆς. φανερὸν δ' ἐστίν· καὶ γὰρ 
-Z//798a/4	ὅσα μῆκος ἔχει τῶν τριχωμάτων, ὡς τὸ πολύ ἐστι τὰ μὲν 
-Z//798a/5	πρὸς τῷ σώματι μελάντερα, τὰ δὲ πρὸς τοῖς ἄκροις ξαν-
-Z//798a/6	θότερα. καὶ αἱ μὲν τῶν προβάτων καὶ ἵππων καὶ ἀνθρώ-
-Z//798a/7	πων, διὰ τὸ τὴν τροφὴν ἐλαχίστην αὐτοῖς ἐπὶ τούτους φέ-
-Z//798a/8	ρεσθαι τοὺς τόπους, καὶ καταξηραίνεσθαι ταχέως. γίνονται 
-Z//798a/9	δὲ καὶ τὰ πτερώματα τῶν μελάνων ὀρνίθων τὰ μὲν πρὸς 
-Z//798a/10	τῷ σώματι μελάντερα πάντων, τὰ δὲ πρὸς τοῖς ἄκροις 
-Z//798a/11	ξανθότερα. τὸν αὐτὸν δὲ τρόπον τοῦτον καὶ τὰ περὶ τὸν 
-Z//798a/12	τράχηλον, καὶ ὅλως ὅσα βραχεῖαν τὴν τροφὴν λαμβάνει. 
-Z//798a/13	δῆλον δέ· καὶ γὰρ πρὸ τῆς πολιώσεως ἅπαντα τὰ τριχώ-
-Z//798a/14	ματα μεταβάλλει καὶ γίνεται πυρρὰ διὰ τὸ πάλιν τὴν 
-Z//798a/15	τροφὴν ὑπολείπουσαν καταξηραίνεσθαι ταχέως. τὸ δὲ τε-
-Z//798a/16	λευταῖον λευκά, πρότερον ἢ μελανθῆναι τὸ ὑγρόν, τῆς τρο-
-Z//798a/17	φῆς ἐν αὐτοῖς ἐκπεττομένης. μάλιστα δὲ τοῦτο ἐπὶ τῶν ὑπο-
-Z//798a/18	ζυγίων φανερόν ἐστιν· πάντων γὰρ τὰ τριχώματα γίνεται 
-Z//798a/19	λευκά. τῶν γὰρ τόπων οὐ δυναμένων ὁμοίως ἐπισπᾶσθαι 
-Z//798a/20	τὴν τροφὴν διὰ τὴν ἀσθένειαν τὴν τοῦ θερμοῦ, ταχέως κατα-
-Z//798a/21	ξηραινόμενον τὸ ὑγρὸν γίνεται λευκόν. καὶ τὰ περὶ τοὺς 
-Z//798a/22	κροτάφους μάλιστα πάντων πολιοῦνται, καὶ ὅλως περὶ τοὺς 
-Z//798a/23	ἀσθενεῖς καὶ πεπονηκότας τῶν τόπων. παρὸ καὶ παρὰ πάν-
-Z//798a/24	τα μάλιστα εἰς τοῦτο τὸ χρῶμα μεταβάλλει, ὅταν τὴν φύ-
-Z//798a/25	σιν παραλλάξῃ τὴν οἰκείαν. καὶ γὰρ λαγὼς ἤδη γέγονε 
-Z//798a/26	λευκός, καὶ μέλας δέ ποτε πέφηνε καὶ ἔλαφος καὶ ἄρ-
-Z//798a/27	κτος, ὁμοίως δὲ τούτοις καὶ ὄρτυξ καὶ πέρδιξ καὶ χελιδών. 
-Z//798a/28	ὅταν γὰρ ἀσθενήσωσι τῇ γενέσει, πάντα τὰ τοιαῦτα διὰ 
-Z//798a/29	τὴν ὀλιγότητα τῆς τροφῆς πρὸ ὥρας ἐκπεττόμενα γίνεται 
-Z//798a/30	λευκά. οὕτως καὶ τὰ τῶν παίδων εὐθὺς καὶ τὰς κεφαλὰς 
-Z//798a/31	ἴσχει λευκὰς καὶ τὰ βλέφαρα καὶ τὰς ὀφρῦς, ὥσπερ καὶ 
-Z//798a/32	τῶν ἄλλων ἑκάστῳ πρὸς τὸ γῆρας φανερῶς ἅπασι δι' ἀσθέ-
-Z//798a/33	νειαν καὶ ὀλιγότητα [τῆς τροφῆς] συμβαίνει τὸ πάθος. διὸ  
-Z//798b/1	καὶ τὰ πλεῖστα τῶν ζῴων ἀσθενέστερα γίνεται τὰ λευκὰ 
-Z//798b/2	τῶν μελάνων· πρότερον γὰρ ἢ τὴν αὔξησιν αὐτῶν τελειω-
-Z//798b/3	θῆναι διὰ τὴν ὀλιγότητα τῆς τροφῆς ἐκπεττόμενα γίνεται 
-Z//798b/4	λευκά, καθάπερ καὶ τῶν καρπῶν ὅσοι νενοσηκότες τυγχά-
-Z//798b/5	νουσιν· καὶ γὰρ οὗτοι πολὺ μᾶλλον δι' ἀσθένειαν ἐκπέττον-
-Z//798b/6	ται. ὅσα δὲ γίνεται λευκά, πολὺ διαφέροντα ἐκ τῶν ἄλ-
-Z//798b/7	λων, οἷον ἵπποι καὶ κύνες. τὰ δὲ τοιαῦτα μεταβάλλει 
-Z//798b/8	πάντα ἐκ τοῦ κατὰ φύσιν χρώματος εἰς τὸ λευκὸν διὰ τὴν 
-Z//798b/9	εὐτροφίαν. τὸ γὰρ ὑγρὸν ἐν τοῖς τοιούτοις οὐ χρονιζόμενον, 
-Z//798b/10	ἀλλ' ἀναλισκόμενον διὰ τὴν αὔξησιν, οὐ γίνεται μέλαν. 
-Z//798b/11	τὰ πλεῖστα γάρ ἐστι τῶν τοιούτων ὑγρὰ καὶ εὔσαρκα διὰ τὴν 
-Z//798b/12	εὐτροφίαν. διόπερ οὐδὲ μεταβάλλει τὰ λευκὰ τῶν τριχω-
-Z//798b/13	μάτων. φανερὸν δὲ τοῦτο ἐστίν· καὶ γὰρ τὰ μέλανα πρότε-
-Z//798b/14	ρον τῆς πολιώσεως γίνεται πυρρά, ἤδη τῆς τροφῆς ἐν αὐ-
-Z//798b/15	τοῖς ὑπολειπούσης καὶ μᾶλλον ἐκπεττομένης, τὸ δὲ τελευ-
-Z//798b/16	ταῖον λευκά. καίτοι τινὲς ὑπολαμβάνουσι μέλανα γίνεσθαι 
-Z//798b/17	πάντα διὰ τὸ συγκάεσθαι τὴν τροφὴν αὐτῶν ὑπὸ τοῦ θερμοῦ 
-Z//798b/18	καθάπερ καὶ τὸ αἷμα καὶ τῶν ἄλλων ἕκαστον, διαμαρτά-
-Z//798b/19	νοντες. ἔνια γὰρ καὶ τῶν ζῴων εὐθὺς ἐν ἀρχῇ γίνεται μέ-
-Z//798b/20	λανα, οἷον κύνες καὶ αἶγες καὶ βόες, καὶ ὅλως ὅσων τὰ 
-Z//798b/21	δέρματα καὶ τὰ τριχώματα κατ' ἀρχὰς ἔχει τροφήν, 
-Z//798b/22	προϊούσης δὲ τῆς ἡλικίας ἧττον. καίτοι γε οὐκ ἐχρῆν, ἀλλὰ 
-Z//798b/23	πάντων ἔδει καὶ τὰ τριχώματα μελαίνεσθαι κατὰ τὴν 
-Z//798b/24	ἀκμήν, καθ' ὃν ἂν χρόνον μάλιστα αὐτῶν ἰσχύῃ καὶ τὸ 
-Z//798b/25	θερμόν, καὶ μᾶλλον ἅπαντα πολιοῦσθαι κατ' ἀρχάς. πολὺ 
-Z//798b/26	γὰρ ἁπάντων ἀπὸ πρώτης ἀσθενέστερόν τι γίνεται τὸ θερ-
-Z//798b/27	μὸν ἢ καθ' ὃν χρόνον ἄρχεται τὰ τριχώματα αὐτῶν λευ-
[0086]  [007]  [Col]  []

-Z//798b/28	καίνεσθαι. φανερὸν δὲ τοῦτο ἐστὶ καὶ ἐπὶ τῶν λευκῶν, ἔνια 
-Z//798b/29	μὲν γὰρ εὐθὺς ἴσχει τὸ χρῶμα λευκότατον, ὅσα καὶ τού-
-Z//798b/30	των πλείστην ἔχει κατ' ἀρχὰς τροφήν, καὶ μὴ πρὸ ὥρας 
-Z//798b/31	ἐν αὐτῇ καταξηραίνεται τὸ ὑγρόν· προϊούσης δὲ τῆς ἡλικίας 
-Z//798b/32	ξανθά, τροφῆς αὐτοῖς ἐλάττονος ὕστερον ἐπιρρεούσης. τὰ δὲ 
-Z//798b/33	ἐν ἀρχῇ μὲν γίνεται ξανθά, κατὰ δὲ τὴν ἀκμὴν λευκό- 
-Z//799a/1	τατα, καθάπερ καὶ τῶν ὀρνίθων μεταβάλλουσι τὰ χρώ-
-Z//799a/2	ματα πάλιν τῆς τροφῆς ἐν αὐτοῖς ὑπολειπούσης. δηλοῖ δέ· 
-Z//799a/3	πάντα γὰρ αὐτὰ γίνεται ξανθὰ καὶ περὶ τὸν τράχηλον, 
-Z//799a/4	καὶ ὅλως ὅσα σπανίζει τροφῆς τῆς ἐν αὐτοῖς ὑπολειπούσης. 
-Z//799a/5	δῆλον δέ· ὥσπερ γὰρ καὶ τὸ πυρρὸν εἰς τὸ μέλαν μετα-
-Z//799a/6	βάλλει καὶ τὸ μέλαν πάλιν εἰς τὸ πυρρόν, οὕτω καὶ τὸ 
-Z//799a/7	λευκὸν εἰς τὸ ξανθόν. συμβαίνει δὲ τοῦτο καὶ ἐπὶ τῶν φυ-
-Z//799a/8	τῶν· ἔνια γὰρ ἐκ τῆς ὑστέρας πέψεως ἀνατρέχει πάλιν ἐπὶ 
-Z//799a/9	τὴν προτέραν. μάλιστα δὲ τοῦτο καὶ ἐπὶ τῆς ῥοιᾶς φανερόν 
-Z//799a/10	ἐστιν. τὸ μὲν γὰρ ἐξ ἀρχῆς οἱ κόκκοι γίνονται φοινικοῖ, 
-Z//799a/11	καὶ τὰ φύλλα, δι' ὀλιγότητα τῆς τροφῆς ἐκπεττομένης· 
-Z//799a/12	ὕστερον δὲ πάλιν μεταβάλλουσιν εἰς τὸ ποῶδες χρῶμα, 
-Z//799a/13	πολλῆς τροφῆς ἐπιρρεούσης καὶ τῆς πέψεως οὐχ ὁμοίως δυ-
-Z//799a/14	ναμένης κρατεῖν· τὸ τελευταῖον δὲ πεττομένης ἤδη τῆς τρο-
-Z//799a/15	φῆς πάλιν γίνεται τὸ χρῶμα φοινικιοῦν. καθόλου δὲ εἰπεῖν 
-Z//799a/16	καὶ περὶ τῶν ἄλλων τριχωμάτων καὶ πτερωμάτων, ἅπαντα 
-Z//799a/17	λαμβάνει τὰς μεταβολάς, οἷς μέν, καθάπερ εἴρηται, τῆς 
-Z//799a/18	τροφῆς ἐν αὐτοῖς ὑπολειπούσης, οἷς δὲ τοὐναντίον πλεοναζού-
-Z//799a/19	σης. διόπερ ἄλλα κατ' ἄλλους χρόνους τῆς ἡλικίας καὶ 
-Z//799a/20	λευκότατα καὶ μελάντατα γίνεται τῶν τριχωμάτων, ἐπεὶ  
-Z//799b/1	καὶ τῶν κοράκων τὰ πτερώματα τὸ τελευταῖον εἰς τὸ ξαν-
-Z//799b/2	θὸν χρῶμα μεταβάλλει, τῆς τροφῆς ἐν αὐτοῖς ὑπολειπού-
-Z//799b/3	σης. τῶν δὲ τριχωμάτων οὐδὲν οὔτε φοινικιοῦν οὔθ' ἁλουργὲς 
-Z//799b/4	οὔτε πράσινον οὔτε ἄλλην οὐδεμίαν ἔχον τοιαύτην γίνεται 
-Z//799b/5	χρόαν, διὰ τὸ πάντα τὰ τοιαῦτα χρώματα γίνεσθαι μιγ-
-Z//799b/6	νυμένων αὐτοῖς τῶν τοῦ ἡλίου αὐγῶν, ἔτι δὲ τῶν τριχω-
-Z//799b/7	μάτων ἁπάντων τῶν ὑγρῶν ἐντὸς τῆς σαρκὸς συμβαίνειν 
-Z//799b/8	τὰς μεταβολάς, καὶ μηδεμίαν αὐτὰ λαμβάνειν μίξιν. 
-Z//799b/9	δῆλον δ' ἐστίν· καὶ γὰρ τῶν πτερωμάτων τὸ μὲν ἐξ ἀρχῆς 
-Z//799b/10	οὐδὲν γίνεται τῷ χρώματι τοιοῦτον, ἀλλὰ καὶ τὰ ποικίλα 
-Z//799b/11	τῶν ὀρνέων πάνθ' ὡς εἰπεῖν μέλανα, οἷον ὅ τε ταὼς καὶ ἡ 
-Z//799b/12	περιστερὰ καὶ ἡ χελιδών· ὕστερον δὲ λαμβάνει πάσας τὰς 
-Z//799b/13	τοιαύτας ποικιλίας, ἤδη τῆς πέψεως αὐτῶν ἔξω τοῦ σώμα-
-Z//799b/14	τος γιγνομένης, ἔν τε τοῖς πτερώμασι καὶ τοῖς καλαίοις· ὥστε 
-Z//799b/15	συμβαίνει, καθάπερ καὶ ἐπὶ τῶν φυτῶν, καὶ τούτων ἔξω τοῦ 
-Z//799b/16	σώματος γίγνεσθαι τὴν τῶν χρωμάτων πέψιν. διὸ καὶ τὰ 
-Z//799b/17	λοιπὰ τῶν ζῴων, τά τ' ἔνυδρα καὶ τὰ ἑρπετὰ καὶ τὰ κογχύ-
-Z//799b/18	λια, παντοδαπὰς ἴσχει χρωμάτων μορφάς, πολλῆς καὶ τού-
-Z//799b/19	τοις τῆς πέψεως γινομένης. τὴν μὲν οὖν περὶ τὰ χρώματα 
-Z//799b/20	θεωρίαν μάλιστ' ἄν τις ἐκ τῶν εἰρημένων δύναιτο συνιδεῖν.  