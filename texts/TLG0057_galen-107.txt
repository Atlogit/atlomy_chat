
[0057]  [107]  []  []

-Z/7/1/1	  Πολλῶν γὰρ ἔτι δέονται οἱ ἐμπειρικοὶ πρὸς ὃ βούλονται, κἂν ταῦτ' 
-Z/7/1/2	αὐτοῖς συγχωρήσωμεν. εἰ γὰρ μὴ ἴσα δείξαιμι τὰ λειπόμενα τοῖς εἰρημένοις 
-Z/7/1/3	ἀτόποις, οὐδὲν οὐδ' ἐκείνων ὄφελος εἶναί μοι βούλομαι. σὺ μὲν οὖν εὖ 
-Z/7/1/4	οἶδ' ὅτι τεθαύμακας οὐ μὰ Δία ἡμῶν, ἀλλὰ τῆς τῶν ἐμπειρικῶν εὐηθείας, 
-Z/7/1/5	εἰ τοσάδε καὶ ἐπὶ τοσοῖσδε συγχωρηθέντα λαβόντες οὐδὲν δή τι πλέον 
-Z/7/1/6	ἔχουσι, ἀλλ' ἕτερα τῶν προτέρων αὐτοὺς οὐκ ἐλάττω διαδέχεται σφάλματα.  
-Z/7/1/7	παντελὴς γὰρ ἄγνοια καὶ ὑπερβάλλουσά τις ἀναίδεια καὶ σχεδὸν ὑπὲρ τὰ 
-Z/7/1/8	βοσκήματα ἡ ἀναισθησία, εἰ μήτε ἀπὸ τίνος ἄρξονται ἔχοντες μηδ' εἰ τοῦτ' 
-Z/7/1/9	αὐτοῖς τις δοίη πλειστάκις ὡσαύτως ἰδεῖν τι δυνάμενοι μηδὲ τοσαύτας 
-Z/7/1/10	μυριάδας τὰς ἐν τοῖς νοσοῦσιν ἑτερότητας ἰδεῖν ἢ μνημονεῦσαι ἢ ἀπογρά-
-Z/7/1/11	ψασθαι δυνατόν—ἢ τίς ἂν ἔτι βιβλιοθήκη τὴν τοσαύτην ἱστορίαν χωρήσειε, 
-Z/7/1/12	τίς δ' ἂν ψυχὴ τὴν τοσούτων καταδέξαιτο μνήμην—ὅμως οὐδ' οὕτως 
-Z/7/1/13	αἰσθάνονται ὅτι διαπαίζοντες αὐτοῖς ταῦτα συγχωροῦμεν, ἀλλ' ὡς ἐπὶ 
-Z/7/1/14	βεβαίοις (corr. Schoene: βεβαίως cod.) ὑπάρχουσιν ἔτι φιλοτιμοῦνται 
-Z/7/2/1	περὶ τῶν ἑξῆς. ἐγὼ τοίνυν οὐ δι' ἐκείνους—περιττὸν γὰρ λίθοις δια-
-Z/7/2/2	λέγεσθαι—ἀλλ' ἕνεκα τοῦ τελειῶσαι τὸν λόγον ἐναργῶς ἐπιδείξω ὅτι κἂν 
-Z/7/2/3	πλειστάκις ὡσαύτως ὁρᾶσθαί τι συγχωρηθῇ[ναι], οὐδὲν ἐκ τούτου θεώρημα 
-Z/7/2/4	τεχνικὸν συστήσονται. καὶ μή τις δόξῃ με τοῦ Πλάτωνος χρήσεσθαι 
-Z/7/2/5	λόγῳ, ὡς εἴ τις μὲν τῶν ἐπιτηδεύσεων τὴν φύσιν γιγνώσκει τῆς ὕλης, 
-Z/7/2/6	περὶ ἣν καταγίνεται, αὕτη μὲν τέχνη ἐστίν, εἰ δὲ μή, τριβὴ μέν τις καὶ 
-Z/7/2/7	ἐμπειρία, τέχνη δ' οὔ. “ἐγὼ μὲν γάρ,” φησίν, “οὐ καλῶ τέχνην ὃ ἂν ᾖ 
-Z/7/2/8	ἄλογον πρᾶγμα.” οὐ χρῶμαι δ' αὐτῷ οὐχ ὅτι οὐκ ἔστιν ἀληθής—μαινοί-
-Z/7/2/9	μην γὰρ ἂν εἰ τοῦτο λέγοιμι—ἀλλ' ὅτι ἡ ἀναισχυντία τῶν ἐμπειρικῶν καὶ 
-Z/7/2/10	τοῦτο προσίεται, καὶ οὐδὲν αὐτοῖς μέλειν ἐροῦσιν, εἰ τούτου γε ἕνεκα μὴ 
-Z/7/3/1	τέχνην αὐτῶν τὸ ἐπιτήδευμα καλοῖμεν, ἀλλ' ἄλλο τι. τίνες οὖν εἰσιν οἱ ἐμοὶ 
-Z/7/3/2	λόγοι; πρῶτος μὲν οὗ (πρῶτον μὲν οὖν cod.: corr. Schoene) καὶ παρ' 
-Z/7/3/3	αὐτῶν ἐκείνων συγκεχώρηται τὰ λήμματα. ἡ γὰρ τῶν πλειστάκις ὡσαύτως 
-Z/7/3/4	ἑωραμένων τήρησις καλεῖται μὲν οἶμαι παρ' αὐτῶν ἐμπειρία· σύγκειται 
-Z/7/3/5	δ' ἐκ πολλῶν τῶν καθάπαξ· ἄτεχνον δὲ τὸ καθάπαξ αὐτοί φασιν· εἴη 〈ἄρ'〉 
-Z/7/3/6	ἂν τὸ πλειστάκις ἐκ πολλῶν ἀτέχνων συγκείμενον. καὶ ὧδ' ἂν ὁ λόγος 
-Z/7/3/7	ἐρωτηθείη· εἰ τὸ καθάπαξ ἄτεχνον, τὸ δὲ πλειστάκις ἐκ πολλῶν τῶν 
-Z/7/3/8	καθάπαξ σύγκειται, ἄτεχνον τὸ πλειστάκις. ἀλλὰ μὴν τὸ καθάπαξ ἄτεχνον· 
-Z/7/4/1	καὶ τὸ πλειστάκις 〈ἄρα〉. ἀλλ' ἴσως οὐδ' ὃ λέγομεν εἰδέναι φήσουσι.  
-Z/7/4/2	φεύγειν γὰρ ὁμολογήσουσι τά τε ἄλλα μαθήματα καὶ διαλεκτικήν. εἰ βούλει 
-Z/7/4/3	τοίνυν, τοῦτον μὲν ἡμῖν αὐτοῖς εἰρημένον τὸν λόγον ἐῶμεν, ἐκείνους δ' 
-Z/7/5/1	ἐρωτήσωμεν ἕτερόν τινα τοιοῦτον. ἆρά γε, ὦ ἐμπειρικοί, τὸ πλειστάκις 
-Z/7/5/2	ὁποσάκις ἐστίν, εἰπεῖν ἔχετε ἡμῖν; βουλόμεθα γὰρ δὴ καὶ αὐτοὶ γνῶναι 
-Z/7/5/3	παραπλησίως ὑμῖν διὰ τηρήσεως. ἵν' οὖν μὴ ἀμετρίᾳ τοῦ δέοντος ἁμαρτά-
-Z/7/5/4	νωμεν ἢ πρὸ τῆς ἱκανῆς αὐτοῦ θέας ἥκειν ἐπὶ τὸ τέλος ἤδη νομίζοντες ἢ 
-Z/7/5/5	περαιτέρω τοῦ προσήκοντος ἐκτεινόμενοι 〈τὴν τήρησιν〉 ἀγνωσίᾳ τοῦ 
-Z/7/5/6	μέτρου, δεόμεθα ὑμῶν καὶ ἡμῖν δεῖξαι τὸ μέτρον, ἵνα καὶ αὐτοί τι μάθωμεν 
-Z/7/5/7	ἐκ τηρήσεως. “ὦ μωρέ” φησὶ γελάσας, “τὸ ἓν αἰτεῖς (τὸ ἐν αὐτοῖς ἓν 
-Z/7/5/8	MS.: corr. Deichgr.) ἓν οὐκ ἔστιν ἁπάντων μέτρον, ἀλλὰ καθ' ἕκαστον 
-Z/7/5/9	ἄλλο. σὺ δ' ὅμοιον ἐπύθου ὡς εἰ καὶ σκυτοτόμον τις ἀξιοῖ διδάξαι αὐτὸν 
-Z/7/5/10	τὸν καλάποδα τίς ποτέ ἐστιν ᾧ πάντας ὑποδεῖ. οὔτε γὰρ ἐκεῖ τῶν ποδῶν 
-Z/7/6/1	ἓν μέτρον· ἄνισοι γάρ· οὔτ' ἐνθάδε τῶν πραγμάτων· διάφορα γάρ.” ἐγὼ 
-Z/7/6/2	δ' ἀσμενίζω καὶ δέχομαι τὴν ἀπόκρισιν καὶ ἀγαπῶ πολὺ μᾶλλον ἢ εἰ ἓν 
-Z/7/6/3	ὑπέσχετό μοι πάντων ἐρεῖν. τότε μὲν γὰρ κἂν ὑπώπτευον, εἰ παρὰ πολὺ 
-Z/7/6/4	τῶν πραγμάτων διαφερόντων ἓν ἐπάξειν ἐπηγγέλλετο μέτρον, νυνὶ δὲ εἰ 
-Z/7/6/5	καθ' ἕκαστον ἴδιόν τι δείξειέ μοι, πάνυ τεύξεσθαι τοῦ ἀληθοῦς ἤλπικα. 
-Z/7/7/1	καὶ δὴ οὖν ἀπὸ τῶν ἁπλουστέρων ἀρξάμενος πυνθάνομαι, ὁποσάκις ἂν εἴη 
[0057]  [107]  []  []

-Z/7/7/2	μοι θεασαμένῳ τὸν μηνιγγότρωτον ἀκριβῶς εἰδέναι, πότερον διὰ παντὸς ἢ 
-Z/7/7/3	ὡς 〈ἐπὶ〉 τὸ πολὺ ἢ σπανίως ἢ ἀμφιδόξως τεθνήξεται, ἀλλ' οὐδεὶς αὐτῶν 
-Z/7/7/4	τὸ μέτρον οὔτε νῦν ἡμῖν ἀπεκρίνατο οὔτε ἐν τοῖς βιβλίοις ἔγραψε. μήποτ' 
-Z/7/7/5	οὖν οὐδ' ἔχουσί τι καθ' ἕκαστον ὡρισμένον; ὅτι μὲν οὖν καὶ ἤδη αὐτῶν 
-Z/7/7/6	ἔρρει τὰ πράγματα, παντὶ δῆλον. ἀλλ' ἐφεξῆς ἂν εἴη, καθάπερ ἀρχῆθεν 
-Z/7/7/7	αὐτοῖς διελέχθημεν προσεπαίσαμεν, εὐγνωμόνως ἔτι καὶ νῦν ἡμᾶς ἐπι-
-Z/7/7/8	σκέψασθαι κατὰ μόνας, πότερον ἐκείνοις μὲν ἀγνοεῖται τὸ 〈τοῦ〉 πλειστάκις  
-Z/7/7/9	μέτρον, ἔστι δ' ἐν τῇ φύσει τῶν πραγμάτων, ἢ οὐδ' ὅλως συστῆναι 
-Z/7/7/10	δυνατὸν ὑπάρχειν τι μέτρον ἐπὶ τοῦ πλειστάκις, 〈ὃ δ〉ὴ αὐτὸ ποιήσει πρό-
-Z/7/8/1	τερον οὐκ ὂν τεχνικὸν νυνὶ τεχνικὸν εἶναι. ἐγὼ μὲν οὖν ἐπεσκεψάμην αὐτὸ 
-Z/7/8/2	πολλάκις. ἢ οὐκ ἂν αὐτοσχεδίως ...  
-Z/15/5/12	  τὸν ζʹ ἔτι θεάσασθαι περιμενεῖς καὶ τὸν ηʹ καὶ ὅλως πάνυ πολλοὺς 
-Z/15/5/13	ἐφεξῆς. τί ποτ' οὖν ἔτι συκοφαντήσεις καὶ ἀσύστατον ἐρεῖς τὴν ἐμπειρίαν 
-Z/15/5/14	καὶ τὸ πλειστάκις ἀπεριόριστον καὶ ὕποπτον ἀποφανεῖς οἷ[ς] στήσεται, 
-Z/15/5/15	λέγων οὐχ εὑρίσκειν οἴει τε μᾶλλον ἡμᾶς ἢ σαυτὸν καταβάλλειν; ἐμοὶ μὲν 
-Z/15/6/1	γὰρ δοκεῖ σαυτὸν μᾶλλον. ὄντοιν γὰρ δυοῖν, ἑνὸς μὲν τοῦ διὰ μόνης εὑρίσ-
-Z/15/6/2	κεσθαί τι τηρήσεως—ὅπερ ἐγώ τε βούλομαι καὶ ὑμεῖς ἄκοντες μὲν 
-Z/15/6/3	καθομολογεῖτε ἀλλ' ὅμως—, δευτέρου δὲ τοῦ πῶς—ὃ ἐγὼ μὲν οὔτε 
-Z/15/6/4	δυνατὸν οὔτε χρήσιμον εἶναί φημι, σὸν δὲ λοιπὸν εἴη ἂν ἔργον τοῦτο 
-Z/15/6/5	εὑρεῖν, ἄπορον αὐτὸ ἀποφαίνων τῷ σοφίσματι σαυτὸν 〈μὲν〉 καταβαλεῖς, 
-Z/15/6/6	ἡμᾶς δὲ οὐδὲν ἀδικήσεις. οὐ γὰρ περὶ τοῦ πῶς ἕκαστον γίνεται τεχνικὸν ὁ 
-Z/15/6/7	ἀγὼν ἡμῖν ἐστιν, ἀλλ' ὅτι γίνεται μόνον, ὅπερ ἐναργῶς ἔχομεν ὁμολογού-
-Z/15/6/8	μενον. σὺ δὲ ὁ τὰς αἰτίας πολυπραγμονῶν δίκαιος εἶ καὶ τὸ πῶς ἐκδιδάσκειν. 
-Z/15/7/1	ἀλλ' ἔοικας ἔμπαλιν τοῦ δέοντος ἰέναι καὶ ὅμοιόν τι ποιεῖν τοῖς ἐπεὶ μὴ  
-Z/15/7/2	γινώσκουσι ὅπως ὁρῶσιν μηδ' ὁρᾶν ὁμολογοῦσιν ἢ ἐπειδὴ τίνα τρόπον 
-Z/15/7/3	γίνεται τὰ γινόμενα καὶ φθείρεται τὰ φθειρόμενα καὶ τὰ κινούμενα [μή] 
-Z/15/7/4	κινεῖται μὴ γινώσκουσι οὔτε γένεσιν οὔτε φθορὰν οὔτε κίνησιν ἀπολείπουσιν. 
-Z/15/7/5	ἀλλ' ὅτι ἡ μεγίστη παντὸς λόγου διαβολὴ ἡ πρὸς τὸ ἐναργές ἐστι μάχη, 
-Z/15/7/6	τίς οὐκ οἶδεν; ὃς γὰρ οὐδ' ἄρξασθαι δύναται τῆς ἐναργείας χωρίς, πῶς ἂν 
-Z/15/7/7	οὗτος πιστὸς εἴη, παρ' ἧς ἔλαβε τὰς ἀρχάς, κατὰ ταύτης θρασυνόμενος; 
-Z/15/7/8	τοῦτο καὶ Δημόκριτος εἰδὼς ὁπότε τὰ φαινόμενα διέβαλε “νόμῳ χροιή, 
-Z/15/7/9	νόμῳ γλυκύ, νόμῳ πικρόν” εἰπὼν “ἐτεῇ δ' ἄτομα καὶ κενόν” ἐποίησε τὰς 
-Z/15/7/10	αἰσθήσεις λεγούσας πρὸς τὴν διάνοιαν οὕτως· “τάλαινα φρήν, παρ' ἡμέων 
-Z/15/7/11	λαβοῦσα τὰς πίστεις ἡμέας καταβάλλεις; πτῶμά τοι τὸ κατάβλημα”. 
-Z/15/8/1	δέον οὖν καταγνῶναι τοῦ λόγου τῆς ἀπιστίας, ὃς οὕτως ἐστὶν μοχθηρός, 
-Z/15/8/2	ὥσθ' ὁ πιθανώτατος αὐτοῦ μάχεται τοῖς φαινομένοις, ἀφ' ὧν ἤρξατο, τὸ 
-Z/15/8/3	ἐναντίον ἐργάζεσθε τῶν ὡς γίγνεται οὐκ ἐχόντων λόγον, ὡς ὁ λόγος δὲ 
-Z/15/8/4	βούλεται μὴ γιγνομένων κατεγνωκότες· ἐμοὶ δ' αὐτὸ τοῦτο ἔλεγχος εἶναι 
-Z/15/8/5	δοκεῖ μέγιστος τοῦ λόγου· τίς γὰρ ἂν ἔτι νοῦν ἔχων πιστεύσειεν αὐτῷ περὶ 
-Z/15/8/6	τῶν ἀδήλων, ὃς οὕτως ἐστὶ μοχθηρὸς ὥστε τοῖς ἐναργέσιν ἐναντία τίθεσθαι;  