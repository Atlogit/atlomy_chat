
[0057]  [038]  []  []

-Z/6/749/t1	              {ΓΑΛΗΝΟΥ 
-Z/6/749/t2	        ΠΕΡΙ ΕΥΧΥΜΙΑϹ ΚΑΙ ΚΑΚΟΧΥΜΙΑϹ} 
-Z/6/749/1	  Οἱ ϲυνεχῶϲ ἐτῶν οὐκ ὀλίγων ἐφεξῆϲ γενόμενοι λιμοὶ κατὰ 
-Z/6/749/2	πολλὰ τῶν Ῥωμαίοιϲ ὑπακουόντων ἐθνῶν ἐναργῶϲ ἐπεδείξαντο τοῖϲ 
-Z/6/749/3	γε μὴ παντάπαϲιν ἀνοήτοιϲ, ἡλίκην ἔχει κακοχυμία δύναμιν εἰϲ νόϲων 
-Z/6/749/4	γένεϲιν· οἱ μὲν γὰρ τὰϲ πόλειϲ οἰκοῦντεϲ, ὥϲπερ ἦν ἔθοϲ αὐτοῖϲ ἀεὶ 
-Z/6/749/5	παραϲκευάζεϲθαι μετὰ τὸ θέροϲ εὐθέωϲ ϲῖτον αὐτάρκη πρὸϲ ὅλον τὸν 
-Z/6/749/6	ἐφεξῆϲ ἐνιαυτόν, ἐκ τῶν ἀγρῶν πάντα τὸν πυρὸν αἴροντεϲ ἅμα ταῖϲ 
-Z/6/750/1	κριθαῖϲ τε καὶ τοῖϲ κυάμοιϲ καὶ τοῖϲ φακοῖϲ ἀπέλειπον τοῖϲ ἀγροί|κοιϲ 
-Z/6/750/2	τοὺϲ ἄλλουϲ Δημητρίουϲ καρπούϲ, οὓϲ ὀνομάζουϲιν ὄϲπριά τε καὶ 
[0057]  [038]  []  []

-Z/6/750/3	χεδροπὰ μετὰ τοῦ καὶ τούτων αὐτῶν οὐκ ὀλίγα κομίζειν εἰϲ ἄϲτυ. 
-Z/6/750/4	τὰ δ' οὖν ὑπολειφθέντα διὰ τοῦ χειμῶνοϲ ἐκδαπανῶντεϲ οἱ κατὰ τὴν 
-Z/6/750/5	χώραν ἄνθρωποι τροφαῖϲ κακοχύμοιϲ ἠναγκάζοντο χρῆϲθαι δι' ὅλου τοῦ 
-Z/6/750/6	ἦροϲ, ἐϲθίοντεϲ ἀκρέμονάϲ τε καὶ βλάϲταϲ δένδρων καὶ θάμνων καὶ 
-Z/6/750/7	βολβοὺϲ καὶ ῥίζαϲ κακοχύμων φυτῶν, ἐνεφοροῦντο δὲ καὶ τῶν ἀγρίων 
-Z/6/750/8	ὀνομαζομένων λαχάνων, ὅτου τιϲ ἔτυχεν εὐπορήϲαϲ, ἀφειδῶϲ ἄχρι 
-Z/6/750/9	κόρου, καθάπερ καὶ πόαϲ χλωρὰϲ ὅλαϲ ἕψοντεϲ ἤϲθιον, ὧν πρότερον 
-Z/6/750/10	οὐδ' ἄχρι πείραϲ ἐγεύϲαντο πώποτε. παρῆν δ' ὁρᾶν ἐνίουϲ μὲν αὐτῶν 
-Z/6/750/11	ἐν τοῖϲ ἐϲχάτοιϲ τοῦ ἦροϲ, ἅπανταϲ δ' ὀλίγου δεῖν ἐν ἀρχῇ τοῦ θέρουϲ 
-Z/6/750/12	ἁλιϲκομένουϲ ἕλκεϲι παμπόλλοιϲ κατὰ τὸ δέρμα ϲυνιϲταμένοιϲ, οὐ τὴν 
-Z/6/750/13	αὐτὴν ἰδέαν ἅπαϲιν ἔχουϲι· τὰ μὲν γὰρ αὐτῶν ἦν ἐρυϲιπελατώδη, τὰ  
-Z/6/750/14	δὲ φλεγμονώδη, τὰ δ' ἑρπηϲτικά, τὰ δὲ λειχηνώδη τε καὶ ψωρώδη καὶ 
-Z/6/750/15	λεπρώδη. ταῦτα μὲν ὅϲα πραότατα διὰ τοῦ δέρματοϲ ἐξανθήϲαντα τὴν 
-Z/6/750/16	κακοχυμίαν ἐκ τῶν ϲπλάγχνων τε καὶ τοῦ βάθουϲ ἐκένωϲεν· ἐνίοιϲ δέ 
-Z/6/751/1	τιϲιν ἀνθρακώδη τε καὶ φαγεδαι|νικὰ γενόμενα μετὰ πυρετῶν ἀπέ-
-Z/6/751/2	κτεινε τοὺϲ παθόνταϲ ἐν χρόνῳ μακρῷ μόλιϲ ὀλιγίϲτων ϲωθέντων. ἄνευ 
-Z/6/751/3	δὲ τῶν κατὰ τὸ δέρμα παθημάτων πυρετοὶ πάμπολλοι ἐγένοντο δια-
-Z/6/751/4	χωρήϲειϲ γαϲτρὸϲ ἐπιφέροντεϲ δυϲώδειϲ καὶ δακνώδειϲ εἰϲ τεινεϲμοὺϲ 
-Z/6/751/5	καὶ δυϲεντερίαϲ τελευτώϲαϲ, οὖρά τε δριμέα καὶ αὐτὰ δυϲώδη τὴν 
-Z/6/751/6	κύϲτιν ἐνίων ἑλκώϲαντα. τινὲϲ δ' αὐτῶν ἐκρίθηϲαν ἱδρῶϲι καὶ τούτοιϲ 
-Z/6/751/7	δριμέϲι καὶ δυϲώδεϲιν ἢ ἀποϲτήμαϲι ϲηπεδονώδεϲιν. οἷϲ δ' οὐδὲν τού-
-Z/6/751/8	των ἐγένετο, πάντεϲ ἀπέθανον ἢ μετὰ φανερᾶϲ φλεγμονῆϲ ἑνόϲ γέ 
-Z/6/751/9	τινοϲ τῶν ϲπλάγχνων ἢ διὰ τὸ μέγεθόϲ τε καὶ τὴν κακοήθειαν τῶν 
-Z/6/751/10	πυρετῶν. ὀλιγίϲτων δὲ φλέβα τεμεῖν ἐν ἀρχῇ τῆϲ νόϲου τολμήϲαντεϲ 
-Z/6/751/11	ἔνιοι τῶν ἰατρῶν (ἐδεδίεϲαν γὰρ εἰκότωϲ χρῆϲθαι τῷ βοηθήματι διὰ τὸ 
-Z/6/751/12	προκαταλελύϲθαι τὴν δύναμιν) οὐδενὸϲ εἶδον αἷμα χρηϲτὸν ἐκκριθέν, 
-Z/6/751/13	ὁποῖον ἐκ τῶν ὑγιεινῶν ϲωμάτων ὁρᾶται κενούμενον, ἀλλ' ἤτοι πυρ-
-Z/6/751/14	ρότερον ἢ μελάντερον ἢ ὀρωδέϲτερον ἢ δριμὺ καὶ δάκνον αὐτὴν τὴν 
-Z/6/751/15	διαιρεθεῖϲαν φλέβα κατὰ τὴν ἐκροήν, ὡϲ δυϲεπούλωτον γενέϲθαι τὸ 
-Z/6/752/1	ἕλκοϲ. ἐνίοιϲ | δὲ καὶ ϲυμπτώματα μετὰ πυρετῶν καὶ μάλιϲτα τοῖϲ 
-Z/6/752/2	ἀποθανοῦϲιν ἐγένετο βλάβην τῆϲ διανοίαϲ ἐπιφέροντα ϲὺν ἀγρυπνίαιϲ 
-Z/6/752/3	ἢ καταφοραῖϲ. καὶ οὐδὲν δήπου θαυμαϲτὸν ἐναντίοιϲ ἁλῶναι νοϲήμαϲί 
-Z/6/752/4	τε καὶ ϲυμπτώμαϲι τοὺϲ τότε νοϲήϲανταϲ, αὐτούϲ τε διαφέρονταϲ ἀλ-
-Z/6/752/5	λήλων οὐ ταῖϲ φύϲεϲι μόνον ἢ ταῖϲ ἡλικίαιϲ, ἀλλὰ καὶ ταῖϲ ἔμπροϲθεν 
-Z/6/752/6	διαίταιϲ, ἐναντίαν τε δύναμιν ἐχούϲαϲ ἐδηδοκόταϲ ἐν τῷ λιμῷ τροφάϲ· 
-Z/6/752/7	ἤϲθιον μὲν γὰρ ἅπαντεϲ ὧν ηὐπόρουν· ἀνομοίου δὲ τῆϲ εὐπορίαϲ οὔϲηϲ 
-Z/6/752/8	ἔνιοι μὲν ὀξεῖϲ ἢ δριμεῖϲ ἢ ἁλυκοὺϲ ἢ πικροὺϲ ἔχοντα χυμοὺϲ ἐδέϲματα 
-Z/6/752/9	προϲηνέγκαντο, τινὲϲ δ' αὐϲτηροὺϲ ἢ ϲτρυφνοὺϲ ἢ ψύχονταϲ ϲαφῶϲ ἢ  
-Z/6/752/10	ὑγροὺϲ ἱκανῶϲ ἢ παχεῖϲ ἢ γλίϲχρουϲ ἢ φαρμακώδειϲ. οἶδα γοῦν ἐνίουϲ 
-Z/6/752/11	μὲν αὐτίκα διὰ μυκήτων ἐδωδὴν ἀποθανόνταϲ, ἐνίουϲ δὲ διὰ κωνείων 
-Z/6/752/12	ἢ ναρθήκων, [οὐκ] ὀλίγουϲ δ' ἐξ αὐτῶν μόγιϲ διαϲωθένταϲ. 
-Z/6/752/13	  ἅπαϲι μὲν οὖν τοῖϲ ἄλλοιϲ ἀνθρώποιϲ ἐναργῶϲ ἐφαίνετο τῷ 
-Z/6/752/14	λογιϲμῷ ϲκοπουμένοιϲ, ὡϲ ἐκτὸϲ ἐν τῷ δέρματι πολυειδεῖϲ μὲν ἑλκώ-
-Z/6/753/1	ϲειϲ ἐγίνοντο, ποικίλα δ' ὄγκων εἴδη φλεγμονωδῶν τε καὶ οἰ|δηματω-
-Z/6/753/2	δῶν ἐρυϲιπελατωδῶν τε καὶ ϲκιρωδῶν, οὕτω καὶ κατά τινα τῶν ἐν 
-Z/6/753/3	τῷ βάθει μορίων, ὅϲα κυριώτερα, τὰϲ αὐτὰϲ διαθέϲειϲ ἐγχωρεῖν γεγο-
-Z/6/753/4	νέναι. μόνοιϲ δὲ τοῖϲ ἀποϲτᾶϲι τῆϲ κατὰ τοὺϲ χυμοὺϲ <Ἱπποκρατείου> 
-Z/6/753/5	διδαϲκαλίαϲ ὁ λογιϲμὸϲ ἐπεπήρωτο, πάντα μᾶλλον ἢ τοὺϲ χυμοὺϲ 
-Z/6/753/6	αἰτιᾶϲθαι τολμῶϲιν. ἔνιοι δ' αὐτῶν ὡμολόγηϲάν μοι λαθραίωϲ ὁρᾶν 
-Z/6/753/7	μὲν ἐναργῶϲ τὴν πρὸϲ <Ἱπποκράτην> φιλονεικίαν τῶν οὐδὲν οὔτ' 
-Z/6/753/8	εἰϲ ὑγίειαν οὔτ' εἰϲ νόϲον ἡγουμένων ἀγαθὸν ἢ κακὸν ἐκ χυμῶν γίνε-
-Z/6/753/9	ϲθαι, μεταϲτῆναι δ' αἰδεῖϲθαι πρὸϲ <Ἱπποκράτην> μετὰ πεντήκοντα τῆϲ 
-Z/6/753/10	ἡλικίαϲ ἔτη. δόξομεν γὰρ οὕτωϲ, ἔφαϲαν, οὐ τοὺϲ μαθητὰϲ μόνον ἀλλὰ 
-Z/6/753/11	καὶ 〈τοὺϲ〉 ἄλλουϲ ἅπανταϲ τοὺϲ χρωμένουϲ ἡμῖν ἐν ἅπαντι τῷ πρόϲθεν 
-Z/6/753/12	χρόνῳ βεβλαφέναι. καὶ μέντοι καὶ τιμᾶϲθαι μὲν ἔλεγον ἤδη πρὸϲ πολλῶν 
-Z/6/753/13	ἀνθρώπων ὡϲ ἐπ' ἀληθέϲιν οἷϲ ἐπρέϲβευον δόγμαϲιν. ἐὰν δὲ καὶ ταῦθ' 
-Z/6/753/14	ὁμολογήϲωϲιν εἶναι μοχθηρὰ καὶ τῶν ἄλλων ἀμαθεῖϲ φαίνωνται, μηδένα 
-Z/6/753/15	τῶν ἔμπροϲθεν αὐτοῖϲ χρωμένων αὖθιϲ ἔτι χρήϲεϲθαι. τούτοιϲ μὲν οὖν 
-Z/6/754/1	πολλὴν ϲυγγνώμην νέμειν εὔλογον οὐ | τὴν προαίρεϲιν μεμφομένουϲ, 
-Z/6/754/2	ἀλλὰ τῇ δυϲτυχίᾳ ϲυναλγοῦνταϲ αὐτῶν, ᾗ πρὸ τοῦ κρῖναι δύναϲθαι τὰ 
-Z/6/754/3	διδαϲκόμενα περιέπεϲον οὐκ ἀγαθοῖϲ διδαϲκάλοιϲ. ἄξιοι δὲ μίϲουϲ εἰϲὶν 
-Z/6/754/4	οἱ πρῶτοι διὰ φιλοτιμίαν αἱρέϲειϲ δογμάτων ψευδῶν ϲυϲτηϲάμενοι. 
-Z/6/754/5	φαίνονται γὰρ ἑκόντεϲ ἐξαπατᾶν ἐπιχειρῆϲαι τοὺϲ πέλαϲ, οὐκ ἄκοντεϲ  
-Z/6/754/6	ϲφαλῆναι, μηδενὸϲ ἀνθρώπου εἰϲ τοϲαύτην ἄνοιαν ἥκοντοϲ, ὡϲ ἀγνοῆ-
-Z/6/754/7	ϲαι, πηλίκον ἐϲτὶ κακὸν ἐκτραπῆναι τοὺϲ ἐν τῷ ϲώματι χυμοὺϲ εἰϲ 
-Z/6/754/8	φαρμακώδειϲ ποιότηταϲ. αὐτοὶ γοῦν οὗτοι, πρὸϲ οὓϲ ὁ λόγοϲ ἐϲτί, 
-Z/6/754/9	δύϲκολον ἢ καὶ τελέωϲ ἀδύνατον εἶναί φαϲι διακρῖναι τοὺϲ ἐκ φαρ-
-Z/6/754/10	μάκων ὀλεθρίων προϲφορᾶϲ ἀπολομένουϲ τῶν ἐξ αὐτοῦ τοῦ ϲώματοϲ 
-Z/6/754/11	τῆϲ νοϲώδουϲ διαθέϲεωϲ. οὐ μὴν οὐδ' ὅτι τοὺϲ τῶν ἰοβόλων ὀνομα-
-Z/6/754/12	ζομένων θηρίων ἰούϲ, οὓϲ ἐνιᾶϲι διὰ τοῦ δήγματοϲ, ἐνίουϲ μὲν νε-
-Z/6/754/13	κροῦνταϲ ἐν τάχει τὸ δηχθὲν μόριον, ἐνίουϲ δὲ καὶ ϲήπονταϲ ἢ φλεγ-
-Z/6/754/14	μονὰϲ μεγίϲταϲ ἢ ὀδύναϲ ἐπιφέρονταϲ ἐναργῶϲ ὁρῶμεν, ἔνεϲτιν ἀρνήϲαϲθαί 
-Z/6/754/15	τινι, καθάπερ οὐδ' ὅτι ϲκορπίῳ τιϲ ἐπιπτύϲαϲ δὶϲ ἢ τρὶϲ νῆϲτιϲ εὐθέωϲ 
-Z/6/755/1	ἀναι|ρεῖ τὸ ζῷον. ὥϲπερ γὰρ οἰκεῖαι φύϲειϲ φύϲεϲιν, οὕτωϲ ἕτεραι 
-Z/6/755/2	πολέμιαί τε καὶ φθαρτικαί. τρέφεϲθαι μὲν οὖν ἡμῖν ὑπὸ τῶν οἰκείων, 
-Z/6/755/3	ἀπόλλυϲθαι δὲ ὑπὸ τῶν ἐναντίων ϲυμβαίνει. καὶ λέλεκται περὶ τού-
-Z/6/755/4	των ἐπὶ πλέον ἔν τε τοῖϲ Περὶ τῶν φυϲικῶν δυνάμεων ὑπομνήμαϲι 
-Z/6/755/5	καὶ τοῖϲ Περὶ τῶν ἁπλῶν φαρμάκων. εἰϲ δὲ τὸν ἐνεϲτῶτα λόγον ἱκανὴ 
-Z/6/755/6	καὶ τῶν ἐν τοῖϲ λιμοῖϲ ὀφθέντων ἡ διήγηϲιϲ. εἰ δέ μοι πιϲτεύειν 
-Z/6/755/7	ἐθέλοιϲ οὐδεμίαν μὲν αἰτίαν ἔχοντι τοῦ ψεύδεϲθαι, δυϲχεραίνοντι δὲ 
-Z/6/755/8	ἐπὶ τῷ πολλοὺϲ ἐν βιβλίοιϲ ἐνδόξουϲ ἄνδραϲ ἐψεῦϲθαι μεγάλωϲ, διη-
-Z/6/755/9	γήϲομαί ϲοι τὰ διὰ μακρᾶϲ πείραϲ ἐν ὅλῳ μοι τῷ βίῳ γνωϲθέντα μετὰ 
-Z/6/755/10	τοῦ 〈καὶ〉 τοὺϲ θεοὺϲ ἐπικαλέϲαϲθαι μάρτυραϲ. 
-Z/6/755/11	  ἐμοὶ μὲν γὰρ πατὴρ ἐγένετο γεωμετρίαϲ μὲν καὶ ἀρχιτεκτονικῆϲ 
-Z/6/755/12	καὶ λογιϲτικῆϲ ἀριθμητικῆϲ τε καὶ ἀϲτρονομίαϲ εἰϲ ἄκρον ἥκων, ὑπὸ 
-Z/6/755/13	πάντων δὲ τῶν γνόντων αὐτὸν ἐπὶ δικαιοϲύνῃ καὶ χρηϲτότητι καὶ 
-Z/6/755/14	ϲωφροϲύνῃ θαυμαϲθεὶϲ ὡϲ οὐδεὶϲ τῶν φιλοϲόφων. οὗτοϲ οὖν με παῖδα 
-Z/6/755/15	μὲν ὄντα διαιτῶν αὐτὸϲ ἄνοϲον ἐφύλαξεν. ἐπεὶ δὲ μειράκιον ἐγενόμην  
-Z/6/756/1	ὅ τε πατὴρ ὑπεχώρηϲεν εἰϲ ἀγρὸν ὢν φιλογέωργοϲ, εἰχόμην | μὲν ὧν 
-Z/6/756/2	ἐμάνθανον ὑπὲρ ἅπανταϲ τοὺϲ ϲυμφοιτῶνταϲ οὐ δι' ἡμέραϲ μόνον 
-Z/6/756/3	ἀλλὰ καὶ νύκτωρ· ἐμπληϲθεὶϲ δὲ μετὰ τῶν ἡλικιωτῶν ἐν ἅπαντι 
-Z/6/756/4	τῷ χρόνῳ τῆϲ ὀπώραϲ ἁπάντων τῶν ὡραίων ἐνόϲηϲα τοῦ φθινοπώ-
-Z/6/756/5	ρου νόϲον ὀξεῖαν, ὡϲ φλεβοτομίαϲ δεηθῆναι. παραγενόμενοϲ οὖν εἰϲ 
-Z/6/756/6	τὴν πόλιν ὁ πατὴρ ἐπετίμηϲέ τέ μοι καὶ τῆϲ ἔμπροϲθεν ἀνέμνηϲε 
-Z/6/756/7	διαίτηϲ, ἣν ὑπ' αὐτῷ διῃτώμην, ἐκέλευϲέ τε τοῦ λοιποῦ φυλάττειν 
-Z/6/756/8	αὐτὴν ἀποϲτάντα τῆϲ τῶν ἡλικιωτῶν ἀκραϲίαϲ. καὶ μέντοι καὶ κατὰ 
-Z/6/756/9	τὸν ἑξῆϲ ἐνιαυτὸν ἔργον ἐποιήϲατο παραφυλάξαι μου τὴν δίαιταν, ὡϲ 
[0057]  [038]  []  []

-Z/6/756/10	μετρίωϲ ἅψαϲθαι τῶν ὡραίων. ἦγον δὲ τηνικαῦτα τῆϲ ἡλικίαϲ ἔτοϲ 
-Z/6/756/11	ἐννεακαιδέκατον. ἄνοϲοϲ οὖν ἐν αὐτῷ μείναϲ, εἶτ' ἐν τῷ μετ' αὐτὸν 
-Z/6/756/12	ἐνιαυτῷ, τοῦ πατρὸϲ ἀποθανόντοϲ ἅμα τοῖϲ ἡλικιώταιϲ διαιτηθεὶϲ ἐπὶ 
-Z/6/756/13	δαψιλέϲι τοῖϲ κατὰ τὴν ὀπώραν ἐνόϲηϲα νόϲον παραπληϲίαν τῇ πρό-
-Z/6/756/14	ϲθεν, ὥϲτε καὶ τότε φλεβοτομίαϲ δεηθῆναι. τοὐντεῦθεν δέ ποτε μὲν 
-Z/6/756/15	ἐφεξῆϲ καθ' ἕκαϲτον ἐνιαυτόν, ἐνίοτε δὲ διαλιπὼν ἓν ἔτοϲ ἐνόϲουν ἀεὶ 
-Z/6/757/1	μέχρι τῶν ὀκτὼ καὶ εἴκοϲιν ἐτῶν. ἐν τούτῳ δὲ | κινδυνεύϲαϲ ἀπό-
-Z/6/757/2	ϲτημα ϲχεῖν καθ' ὃ μέροϲ ϲυνάπτει τὸ ἧπαρ τῷ διαφράγματι, τῶν 
-Z/6/757/3	ὡραίων ἁπάντων ἐπέχειν ἐμαυτὸν ὥριϲα πλὴν τῶν πεπείρων ἀκριβῶϲ 
-Z/6/757/4	ϲύκων τε καὶ ϲταφυλῶν, οὐδὲ τούτων ἀμέτρωϲ, ὡϲ ἔμπροϲθεν, ἀλλὰ 
-Z/6/757/5	ϲυμμέτρωϲ προϲφερόμενοϲ. ἔϲχον δὲ καὶ ἄλλον τινὰ τῶν ἐμοῦ πρεϲβυ-
-Z/6/757/6	τέρων δυοῖν ἔτεϲι τὴν αὐτὴν γνώμην ἐμοὶ λαβόντα. γυμναϲίων τε 
-Z/6/757/7	οὖν προνοούμενοι καὶ τοῦ μηδέποτ' ἀπεπτεῖν ἄνοϲοι διεμείναμεν ἄχρι 
-Z/6/757/8	τοῦ δεῦρο πολλῶν ἐτῶν, καὶ τῶν ἄλλων δὲ φίλων, ὅϲουϲ ἔπειϲα γυμ-
-Z/6/757/9	νάζεϲθαί τε καὶ τεταγμένωϲ διαιτᾶϲθαι, τέωϲ πάνταϲ ὁρῶ διὰ παντὸϲ 
-Z/6/757/10	ὑγιαίνονταϲ, ἐνίουϲ μὲν ἐξ ἐτῶν ἤδη πέντε καὶ εἴκοϲι, τοὺϲ δ' ἐξ ἐλατ-
-Z/6/757/11	τόνων μέν, ἤδη δ' ἱκανῶν, ὡϲ ἕκαϲτοι πειϲθέντεϲ ἔτυχον ἀπέχεϲθαί τε 
-Z/6/757/12	τῶν ὡραίων καὶ τῶν ἄλλων κακοχύμων ἐδεϲμάτων, ἃ πρόκειται διελ-
-Z/6/757/13	θεῖν ἐν τῷδε τῷ γράμματι.  
-Z/6/757/14	  Τοῖϲ μὲν οὖν δυναμένοιϲ γυμνάζεϲθαι πρὸ τῶν ϲιτίων οὐδὲ 
-Z/6/758/1	τῆϲ ἀκριβοῦϲ πάνυ διαίτηϲ ἐδέηϲε. τοῖϲ δὲ | διὰ περιϲτάϲειϲ πραγμάτων 
-Z/6/758/2	κωλυομένοιϲ οὐ μόνον ἀκριβεϲτέραϲ διαίτηϲ ἀλλὰ καὶ φαρμάκων ὑγι-
-Z/6/758/3	εινῶν ἐϲτι χρεία. πολλοὶ μέντοι τῶν ἀνθρώπων ἐν τοιαύτῃ βίου κατα-
-Z/6/758/4	ϲτάϲει διατρίβουϲιν, ὥϲτε μὴ δυνατὸν αὐτοῖϲ εἶναι μήτε γυμνάζεϲθαι 
-Z/6/758/5	καλῶϲ πρὸ τῶν ϲιτίων μήτ' ἐϲθίειν ἱκανῶϲ ἐν καιρῷ μήτε πέττειν 
-Z/6/758/6	καλῶϲ τὰϲ τροφάϲ. τοὺϲ μὲν δὴ τοιούτουϲ ἀδύνατον ἀνόϲουϲ διαμένειν 
-Z/6/758/7	ἄνευ τοῦ προνοεῖϲθαί τε γαϲτρὸϲ ὑπαγωγῆϲ ἐκ διαλειμμάτων (ἐνίοτε 
-Z/6/758/8	δὲ καὶ καθάρϲεωϲ ἰϲχυροτέραϲ) ὡραίαϲ τε κενώϲεωϲ αἵματοϲ ὑγιεινῶν 
-Z/6/758/9	τέ τινων φαρμάκων ἐν τοῖϲ προϲήκουϲι καιροῖϲ πινομένων. ὅϲοι δὲ 
-Z/6/758/10	ἡϲύχιον εἵλοντο βίον μήτε πρὸ ἡμέραϲ ἀνάγκην ἔχοντεϲ ἐπὶ τὰϲ τῶν 
-Z/6/758/11	πολὺ δυναμένων ἀπιέναι θύραϲ μήτε πολλάκιϲ ἱδροῦντεϲ ἐν ἀναγκαί-
-Z/6/758/12	αιϲ πράξεϲι καταψύχεϲθαι μήτε λουομένοιϲ τιϲὶ παρεϲτάναι μήτ' εἰϲ 
-Z/6/758/13	οἶκον ἐπανερχομένουϲ αὐτοὺϲ παραπέμπειν, εἶτα μετὰ πολλῆϲ ϲπουδῆϲ 
-Z/6/758/14	αὐτοὶ λουϲάμενοι πρὸϲ τὸ δεῖπνον ἐπείγεϲθαι, τούτοιϲ πρώτοιϲ ὑπο-
-Z/6/758/15	θήϲομαι δίαιταν, ἐξ ἧϲ ἂν μάλιϲτα χρηϲτότατον ἔχοιεν αἷμα, μετ' αὐτοὺϲ 
-Z/6/759/1	δὲ πειράϲομαί τιναϲ ὑποθήκαϲ δοῦναι καὶ τοῖϲ ἐν ἀϲχολίᾳ ζῶϲι. | δε-
-Z/6/759/2	ήϲεται δ' ὁ λόγοϲ ἀναμνῆϲαι τῶν γεγραμμένων ἐν τοῖϲ τριϲὶν ὑπο-
-Z/6/759/3	μνήμαϲιν, ἐν οἷϲ ὁ λόγοϲ μοι γέγονε Περὶ τῶν ἐν ταῖϲ τροφαῖϲ 
-Z/6/759/4	δυνάμεων. 
-Z/6/759/5	  εὔχυμα τοίνυν ἐδέϲματα τῶν μὲν ϲιτηρῶν ἄρτοι τ' εἰϲὶν οἱ καθαροί, 
-Z/6/759/6	κατειργαϲμένοι καλῶϲ ὀπτήϲει τε τῇ διὰ κριβάνου καὶ τῇ πρὸ αὐτοῦ 
-Z/6/759/7	φυράϲει καὶ ζύμῃ ϲυμμέτρῳ καὶ ἁλῶν μίξει, πρὸϲ τούτοιϲ δὲ δεύτεροι 
-Z/6/759/8	κατ' ἀρετὴν οἱ ἰπνῖται. 
-Z/6/759/9	  χόνδροϲ δὲ τῶν μὲν εὐχυμοτάτων ἐϲτίν, ὥϲπερ καὶ τὸ χοίρειον 
-Z/6/759/10	κρέαϲ, ἂν ἀκριβῶϲ ἥ τε γαϲτὴρ αὐτὸ πέψῃ καὶ τὸ ἧπαρ αἱματώϲῃ. 
-Z/6/759/11	γλίϲχρον δ' ἔχει τι καὶ διὰ τοῦτ' ἐμφρακτικὸν ἥπατόϲ τε καὶ νεφρῶν,  
-Z/6/759/12	οἷϲ ϲτενόπορα φύϲει ταῦτα. πλεοναζόντων γοῦν ἐν ταῖϲ ἐδωδαῖϲ αὐτῶν 
-Z/6/759/13	βάρουϲ τέ τιϲ αἴϲθηϲιϲ ἐν τοῖϲ εἰρημένοιϲ μορίοιϲ γίνεται καί ποτε καὶ 
-Z/6/759/14	πόνοϲ. ἕπεται δὲ ταῖϲ καθ' ἧπαρ ἐμφράξεϲι κωλύεϲθαι μὲν τὴν ἀνάδοϲιν, 
-Z/6/759/15	ἀθροίζεϲθαι δὲ πλῆθοϲ ἐν ταῖϲ κατὰ τὸ μεϲάραιόν τε καὶ τὰ ϲιμὰ τοῦ 
-Z/6/759/16	ϲπλάγχνου φλεψίν, ᾧ πάλιν ἤτοι φλεγμονὰϲ ἀκολουθῆϲαι τῶν μορίων, 
-Z/6/760/1	ἐν οἷϲ ἤθροιϲται, κίνδυνοϲ ἢ αὐτῶν τῶν πλεοναζόντων χυ|μῶν ϲηπε-
-Z/6/760/2	δόνα. δυοῖν γάρ τοι θάτερον ἀναγκαῖόν ἐϲτι τοῖϲ ὠμοῖϲ καὶ παχέϲι 
-Z/6/760/3	χυμοῖϲ ἀκολουθεῖν ἢ μεταβάλλεϲθαι εἰϲ αἷμα πεττομένοιϲ ἢ ϲήπεϲθαι, 
-Z/6/760/4	καθάπερ καὶ τἄλλα πάντα τὰ ἐν τοῖϲ θερμοῖϲ χωρίοιϲ χρόνῳ πλείονι 
-Z/6/760/5	μένοντα. καὶ διὰ τοῦτο τοῖϲ ἰατροῖϲ εὑρέθη τὰ κληθέντα πρὸϲ αὐτῶν 
-Z/6/760/6	ὑγιεινὰ φάρμακα τῆϲ λεπτυνούϲηϲ ἅπαντα δυνάμεωϲ ὄντα. τούτων γὰρ 
-Z/6/760/7	ἔργον ἐϲτὶν ἐκφράττειν μὲν τὰϲ ϲτενὰϲ διεξόδουϲ, ἀπορρύπτειν δὲ τὸ 
-Z/6/760/8	προϲπλαττόμενον γλίϲχρον ἐκ τῶν χυμῶν τοῖϲ ἀγγείοιϲ, τέμνειν δὲ 
-Z/6/760/9	καὶ λεπτύνειν τὰ παχέα τῶν ὑγρῶν. ἀλλ' ἐὰν πλεονάϲῃ τιϲ ἐν αὐτοῖϲ, 
-Z/6/760/10	ὀρῶδεϲ ἢ πικρόχολον ἐν τῷ χρόνῳ ἢ μελαγχολικὸν ἐργάϲεται τὸ αἷμα· 
-Z/6/760/11	πέφυκε γὰρ ὀλίγου δεῖν ἅπαντα τὰ τοιαῦτα φάρμακα ϲὺν τῷ λεπτύνειν 
-Z/6/760/12	τε καὶ τέμνειν ἔτι καὶ θερμαίνειν ἀμετρότερον. ὑπὸ δὲ τῶν οὕτω 
-Z/6/760/13	θερμαινόντων ξηραίνεται μὲν τὰ ὑγρά, παχύνονται δὲ οἱ χυμοί, καὶ 
-Z/6/760/14	διὰ τοῦτο κατὰ τοὺϲ νεφροὺϲ οἱ πωρώδειϲ λίθοι ϲυνίϲτανται καὶ εἰϲ 
-Z/6/760/15	μοχθηροὺϲ χυμοὺϲ τρέπεται τὸ αἷμα. καλλίϲτηϲ οὖν καταϲκευῆϲ ϲώματοϲ 
-Z/6/760/16	ὑπαρχούϲηϲ, ἥτιϲ ἂν εὐκρατοτάτη μὲν ᾖ, τὰϲ δὲ τῶν χυμῶν διεξόδουϲ 
-Z/6/761/1	εὐρείαϲ ἔχῃ, δυνατόν ἐϲτιν ὑγιαίνειν ἀεὶ τὸν οὕτω πεφυ|κότα γυμνα-
-Z/6/761/2	ζόμενον αὐτάρκωϲ πρὸ τῶν ϲιτίων, ἐὰν καὶ πλεονάζῃ ποτὲ κατὰ τὰ 
-Z/6/761/3	παχύχυμα τῶν ἐδεϲμάτων, ὁποῖόν ἐϲτιν, ὡϲ ἔφην, ὅ τε χόνδροϲ καὶ 
-Z/6/761/4	τὸ χοίρειον κρέαϲ οἵ τ' ἰπνῖται τῶν ἄρτων ἢ κριβανῖται μέν, οὐ πάνυ 
-Z/6/761/5	δ' ἀκριβῶϲ καλῶϲ προπαρεϲκευαϲμένοι τῇ λελεγμένῃ μικρὸν ἔμπροϲθεν 
-Z/6/761/6	καταϲκευῇ καὶ κατά γε τὸν κρίβανον ἐνδεῶϲ ὠπτημένοι.  
-Z/6/761/7	  τὴν δ' αὐτὴν ἔχει τῷ χόνδρῳ φύϲιν ὁ καλούμενοϲ τράγοϲ, ἐκ τῶν 
-Z/6/761/8	ϲιτηρῶν τροφῶν καὶ αὐτὸϲ ὑπάρχων, δυϲκατεργαϲτότερόϲ γε μὴν εἰϲ 
-Z/6/761/9	τὴν ἐν τῇ γαϲτρὶ πέψιν ἐϲτὶ τοῦ χόνδρου. 
-Z/6/761/10	  παραπληϲίαν δὲ τούτοιϲ δύναμιν ἔχει καὶ ἡ τῶν ᾠῶν φύϲιϲ, ἀλλὰ 
-Z/6/761/11	διοριϲμῶν πλειόνων δεομένη καθάπερ καὶ τὸ γάλα. προϊόντοϲ δὲ τοῦ 
-Z/6/761/12	λόγου διδαχθήϲεται μετ' ὀλίγον ἀκριβῶϲ πᾶϲα. πρότερον γὰρ ὥϲπερ 
-Z/6/761/13	τούτων ἐμνημόνευϲα, τὸν οἷον τύπον ὑπογράφων τῶν εὐχύμων τε καὶ 
-Z/6/761/14	κακοχύμων ἅμα γλιϲχρότητι τροφῶν, οὕτω καὶ τῶν ϲυμμέτρωϲ ἐχουϲῶν 
-Z/6/761/15	βούλομαι μνημονεῦϲαι, μέϲων οὐϲῶν τῇ φύϲει τῶν τε παχυνόντων 
-Z/6/761/16	ἐδεϲμάτων καὶ τῶν λεπτυνόντων, ὑπὲρ ὧν ἑτέρωθι διῆλθον ἐν ἑνὶ 
-Z/6/762/1	γράμ|ματι τῷ Περὶ τῆϲ λεπτυνούϲηϲ διαίτηϲ. ἀλλὰ τῶν μὲν τοιούτων 
-Z/6/762/2	τὰ πλεῖϲτα φάρμακα μᾶλλον ἄν τιϲ ἢ τροφὰϲ εἴποι· τὰ δὲ τοὺϲ παχεῖϲ 
-Z/6/762/3	καὶ γλίϲχρουϲ γεννῶντα χυμοὺϲ ἐδέϲματα τροφιμώτατα πάντ' ἐϲτί, κἂν 
-Z/6/762/4	πεφθῇ καλῶϲ ἔν τε τῇ γαϲτρὶ καὶ τῷ ἥπατι, χρηϲτὸν αἷμα γεννᾶν 
-Z/6/762/5	πέφυκεν. 
-Z/6/762/6	  Ἀμεμπτότατα δὲ τῶν ἐδεϲμάτων ὑπάρχει τὰ μεταξὺ τῶν λεπτυ-
-Z/6/762/7	νόντων τε καὶ παχυνόντων, ὡϲ ἂν ἐν ϲυμμετρίᾳ καὶ μεϲότητι τῶν 
-Z/6/762/8	ὑπερβολῶν καθεϲτῶτα. τοιαῦτα δ' ἐϲτὶν οἵ τε κάλλιϲτοι τῶν ἄρτων, 
-Z/6/762/9	ὑπὲρ ὧν τῆϲ καταϲκευῆϲ ἐπὶ πλέον ἐν τῷ πρώτῳ Περὶ τῶν ἐν ταῖϲ 
-Z/6/762/10	τροφαῖϲ δυνάμεων εἴρηται, καὶ πρὸϲ τούτοιϲ αἱ ϲάρκεϲ τῶν ἀλεκτορίδων 
-Z/6/762/11	τε καὶ ἀλεκτρυόνων ὀρνίθων τε φαϲιανῶν καὶ περδίκων καὶ περιϲτερῶν 
-Z/6/762/12	ἀτταγήνων τε καὶ τρυγόνων καὶ κιχλῶν καὶ κοττύφων καὶ τῶν μικρῶν 
-Z/6/762/13	ϲτρουθίων ἁπάντων ἔτι τε πετραίων ἰχθύων αἰγιαλείων τε καὶ πελα- 
-Z/6/762/14	γίων κωβιῶν τε καὶ ϲμυραινῶν καὶ βουγλώϲϲων ὀνίϲκων τε καὶ πάντων 
-Z/6/763/1	ἁπλῶϲ ἰχθύων, ὅϲοι μήτε γλιϲχρότητά τινα μήτε δυϲωδίαν ἢ ἀη|δίαν 
-Z/6/763/2	ἔχουϲι κατὰ τὴν ἐδωδήν. οὐκ ὀλίγων δὲ χρεία διοριϲμῶν ἐϲτι καὶ περὶ 
-Z/6/763/3	τῆϲ τούτων ἁπάντων φύϲεωϲ, ἣν ἐφεξῆϲ ἐρῶ ἐν τῷ περὶ τῶν κακο-
-Z/6/763/4	χύμων ἐδεϲμάτων λόγῳ προϲθεὶϲ [δὲ] τὰ λείποντα πρότερον. 
[0057]  [038]  []  []

-Z/6/763/5	  ὅϲοιϲ μὲν γὰρ ἀνθρώποιϲ οἷόν τ' ἐϲτὶ γυμναϲίοιϲ τε πλείοϲι χρῆ-
-Z/6/763/6	ϲθαι καὶ κοιμᾶϲθαι, μέχριπερ ἂν ἐθέλωϲι, καὶ βίον ἔξω τῶν πολιτικῶν 
-Z/6/763/7	ἀϲχολιῶν ᾕρηνται, τούτοιϲ ἐγχωρεῖ καὶ τὰ παχύχυμα καὶ γλίϲχρα τῶν 
-Z/6/763/8	ἐδεϲμάτων ἐϲθίειν, καὶ μάλιϲθ' ὅταν ἐπὶ τῷ πλήθει τῆϲ ἐδωδῆϲ αὐτῶν 
-Z/6/763/9	μηδέποτε μηδεμίαν αἴϲθηϲιν ἐν ὑποχονδρίῳ δεξιῷ ϲχῶϲιν ἢ βάρουϲ ἢ 
-Z/6/763/10	τάϲεωϲ. ὅϲοι δ' ἤτοι διὰ τὴν ἡλικίαν ἢ διά τινα ϲυνήθειαν οὐχ οἷοί 
-Z/6/763/11	τε γυμνάζεϲθαι πρὸ τῶν ϲιτίων, οὗτοι πάντων ἀπεχέϲθωϲαν ἐδεϲμάτων, 
-Z/6/763/12	ὅϲα τοιαῦτα. τελέωϲ δ' ἀργοὶ μηδ' αὐτοὶ παραγινέϲθωϲαν ἐπὶ τὰϲ τρο-
-Z/6/763/13	φάϲ, ἀλλ' αἰωρήϲεϲιν ἢ περιπάτοιϲ ἀντὶ τῶν ἰϲχυροτέρων γυμναϲίων 
-Z/6/763/14	χρήϲθωϲαν. μέγιϲτον γάρ τοι κακὸν εἰϲ ὑγιείαϲ φυλακήν ἐϲτιν ἡϲυχία 
-Z/6/763/15	παντελὴϲ τοῦ ϲώματοϲ, ὥϲπερ καὶ μέγιϲτον ἀγαθὸν ἡ ϲύμμετροϲ κίνηϲιϲ. 
-Z/6/764/1	οὐδὲ γὰρ οὐδὲ νοϲή|ϲει τιϲ ὅλωϲ, ἢν ἐπίτηδεϲ προνοῆται τοῦ μηδέ-
-Z/6/764/2	ποτ' ἀπεπτῆϲαι μετὰ τοῦ μηδὲ κινεῖϲθαί τινα κίνηϲιν ἰϲχυρὰν ἐπὶ ϲιτίοιϲ. 
-Z/6/764/3	ὥϲπερ γὰρ ἀγαθὸν μέγιϲτον εἰϲ ὑγίειάν ἐϲτι τὸ πρὸ τῶν ϲιτίων 
-Z/6/764/4	γυμνάϲιον, οὕτω βλαβερώτατον ἅπαϲα κίνηϲιϲ ἐπὶ ϲιτίοιϲ. ἀναδίδοται 
-Z/6/764/5	γὰρ ἐκ τῆϲ κοιλίαϲ ἡ τροφὴ πρὶν πεφθῆναι κἀκ τοῦδε πλῆθοϲ ὠμῶν 
-Z/6/764/6	χυμῶν ἀθροίζεται κατὰ τὰϲ φλέβαϲ, ἐξ ὧν εἴωθε νοϲήματα παντοῖα 
-Z/6/764/7	γίγνεϲθαι μὴ φθαϲάντων αὐτῶν ἤτοι διαφορηθῆναι πόνοιϲ πλείοϲιν ἢ 
-Z/6/764/8	πεφθῆναι καὶ μεταβαλεῖν εἰϲ αἷμα διὰ τῆϲ καθ' ἧπάρ τε καὶ φλέβαϲ 
-Z/6/764/9	δυνάμεωϲ. ἀϲφαλέϲτατον οὖν ἐϲτι φείδεϲθαι τῶν κακοχύμων τε καὶ 
-Z/6/764/10	γλίϲχρων ἐδεϲμάτων, ὅϲοιϲ γε μόνηϲ ὑγιείαϲ ἐϲτὶ φροντίϲ, οὐκ εὐεξίαϲ 
-Z/6/764/11	ϲώματοϲ, ὁποίαν οἱ γυμναϲτικοὶ ϲπουδάζουϲιν.  
-Z/6/764/12	  Ἐφεξῆϲ οὖν ϲοι καταλέξω καὶ τὰ μήπω λελεγμένα κατὰ τὸν 
-Z/6/764/13	ἄχρι δεῦρο λόγον ἐδέϲματα παχύχυμα, πάλιν ἀπὸ τῶν ἄρτων ἀρξάμενοϲ. 
-Z/6/764/14	ὅϲοι τοίνυν τούτων οὔτε ζύμηϲ οὔθ' ἁλῶν ἱκανῶϲ ἔϲχον οὔτ' ἐπὶ πλεῖ-
-Z/6/764/15	ϲτον ἐφυράθηϲαν οὔτ' ἐν κριβάνῳ καλῶϲ ὠπτήθηϲαν, οὗτοι παχύχυμοι 
-Z/6/765/1	πάντεϲ | εἰϲὶ μετὰ τοῦ καὶ γλιϲχρότητοϲ οὐκ ὀλίγηϲ μετέχειν, ὅντινα χυμὸν 
-Z/6/765/2	οἱ περὶ <Πραξαγόραν> τε καὶ <Φυλότιμον> ὀνομάζειν εἰώθαϲι κολλώδη. 
-Z/6/765/3	  παχύχυμοι δ' εἰϲὶ καὶ οἱ τυροὶ πάντεϲ, ἀλλ' οἱ μὲν νέοι χωρὶϲ 
-Z/6/765/4	κακοχυμίαϲ, οἱ παλαιοὶ δὲ καὶ ϲὺν ταύτῃ. γλιϲχρότηϲ δὲ πρὸϲ τῷ πάχει 
-Z/6/765/5	τιϲὶν αὐτῶν, οὐχ ἅπαϲιν, ὑπάρχει διὰ τὴν τοῦ γάλακτοϲ φύϲιν, ἐξ οὗ 
-Z/6/765/6	γεγόναϲιν, οὐ ϲμικρὰν ἔχοντοϲ διαφορὰν ἔν τε τοῖϲ γένεϲι τῶν ζῴων 
-Z/6/765/7	καὶ ταῖϲ τροφαῖϲ, ἃϲ ἐϲθίουϲιν ἄλλαϲ ἐν ἄλλοιϲ τόποιϲ. 
-Z/6/765/8	  αἰγείῳ μὲν οὖν γάλακτι πλείϲτῳ χρώνται παρ' ἡμῖν, ὥϲπερ ἐν 
-Z/6/765/9	ἄλλοιϲ ἔθνεϲι βοείῳ· χρῶνται δὲ καὶ τῷ προβατείῳ πολλάκιϲ. ἀλλὰ 
-Z/6/765/10	τοῦτο μέν ἐϲτι παχὺ τῷ τῶν ὄνων ὑπεναντίωϲ ἔχον ἐν τῷδε· λιπαρὸν 
-Z/6/765/11	δὲ τὸ τῶν βοῶν, ἁπάντων δ' ἔχον ϲυμμέτρωϲ τὸ τῶν αἰγῶν. οὔτε 
-Z/6/765/12	γὰρ ἱκανῶϲ ὑγρόν ἐϲτιν οὔτε λιπαρὸν οὔτε παχὺ καὶ διὰ τοῦτο μέϲον 
-Z/6/765/13	τι τῶν ἄλλων ὑπάρχει κατὰ τὰϲ ἐνεργείαϲ ἃϲ ἐνεργεῖ κατὰ τὸ τῶν 
-Z/6/765/14	ἀνθρώπων ϲῶμα, τοῦ μὲν ὀρώδουϲ καὶ λεπτοῦ γάλακτοϲ ὑπάγοντοϲ 
-Z/6/765/15	μὲν τὴν γαϲτέρα μᾶλλον, ἧττον δὲ τρέφοντοϲ τὸ ϲῶμα, τοῦ δὲ παχέοϲ 
-Z/6/765/16	ἔμπαλιν ἧττον μὲν ὑπάγοντοϲ, τρέφοντοϲ δὲ μᾶλλον. 
-Z/6/766/1	  ϲύγκειται | γὰρ ἐκ τριῶν οὐϲιῶν ἀνομοιομερῶν ἅπαν γάλα, μιᾶϲ 
-Z/6/766/2	μὲν τῆϲ ὀρώδουϲ τε καὶ λεπτῆϲ, ἑτέραϲ δὲ τῆϲ παχείαϲ τε καὶ τυρώ-
-Z/6/766/3	δουϲ καὶ τρίτηϲ τῆϲ ἐλαιώδουϲ τε καὶ λιπαρᾶϲ. οὐ μὴν ἐν ἅπαϲί γε 
-Z/6/766/4	τοῖϲ ζῴοιϲ τὸ μέτρον αὐτῶν ἴϲον, ἀλλ' ἐν μὲν τῷ τῶν καμήλων τε 
-Z/6/766/5	καὶ τῶν ὄνων γάλακτι ἡ ὀρώδηϲ ὑγρότηϲ ἐϲτὶ πλείϲτη, τὸ τυρῶδεϲ δ' 
-Z/6/766/6	ἐν τοῖϲ προβάτοιϲ, ὥϲπερ γε τὸ λιπαρὸν ἐν τῷ τῶν βοῶν γάλακτι. 
-Z/6/766/7	μεϲότητα δ' ἔχει τῶν ὑπερβολῶν ἡ αἲξ ὡϲ πρὸϲ τἄλλα γένη τῶν ζῴων·  
-Z/6/766/8	ἐπεί τοι πάλιν αὗται πρὸϲ ἀλλήλαϲ παραβαλλόμεναι ταῖϲ εἰρημέναιϲ 
-Z/6/766/9	ὑποπεπτώκαϲι διαφοραῖϲ, οὔϲαιϲ οὐ ϲμικραῖϲ οὐδὲ ταῖϲ κατὰ τὴν ἡλι-
-Z/6/766/10	κίαν, ὥϲπερ γε καὶ ταῖϲ κατὰ τὰϲ νομάϲ τε καὶ τὰϲ ὥραϲ τοῦ ἔτουϲ 
-Z/6/766/11	ἔτι τε τὸν χρόνον ὃν ἀφεϲτήκαϲι τῆϲ ἀποκυήϲεωϲ, ὑπὲρ ὧν καὶ αὐτῶν 
-Z/6/766/12	ἐπὶ πλέον ἐν τῷ τρίτῳ Περὶ τῶν ἐν ταῖϲ τροφαῖϲ δυνάμεων εἴρηται. 
-Z/6/766/13	νυνὶ δ' ἀρκεῖ τό γε τοϲοῦτον εἰπεῖν, ὡϲ οὐκ ἀϲφαλὲϲ ἄνευ μέλιτοϲ προϲ-
-Z/6/766/14	φέρεϲθαι τὸ τῶν αἰγῶν γάλα. πολλοῖϲ γὰρ τῶν μόνον αὐτὸ πιόντων 
-Z/6/766/15	ἐτυρώθη κατὰ τὴν γαϲτέρα καὶ θαυμαϲτὸν ὅπωϲ βαρύνει τε καὶ πνίγει 
-Z/6/766/16	τὸν ἄνθρωπον, ἐπειδὰν τοῦτο ϲυμβῇ. θαυμαϲτότερον δ' ἔτι τὸ τοῦ 
-Z/6/767/1	θρομ|βωθέντοϲ αἵματόϲ ἐϲτιν, ἐάν τ' ἐν τραύματι βαθεῖ πάθῃ τιϲ τοι-
-Z/6/767/2	οῦτον ἐάν τ' εἰϲ κοιλίαν ἤ τι τῶν ἐντέρων ϲυρρυῇ· καὶ γὰρ ἐκλύονται 
-Z/6/767/3	καὶ καταψύχονται καὶ μικρόϲφυκτοι καὶ κακόϲφυκτοι γίνονται. καὶ μέν-
-Z/6/767/4	τοι καὶ ϲηπεδόνοϲ ἐπινεμομένηϲ ἐν τάχει τὰ πληϲιάζοντα τῶν ὑγιεινῶν 
-Z/6/767/5	μορίων αἴτιον γίνεται τὸ θρομβωθὲν ἐν τοῖϲ τραύμαϲιν αἷμα. διὰ τίνα 
-Z/6/767/6	μὲν οὖν αἰτίαν ὁ πάντων ἡμῖν τῶν χυμῶν οἰκειότατοϲ, ὅταν ψυχθῇ, 
-Z/6/767/7	τηλικούτων ἡμῖν παθημάτων αἴτιον γίνεται, ζητήϲεωϲ οὐ ϲμικρᾶϲ ἄξιον. 
-Z/6/767/8	ἐναργῶϲ γε μὴν ἔϲτι κἀκ τούτου γνῶναι, πηλίκην ἔχουϲι δύναμιν αἱ 
-Z/6/767/9	τῶν μοχθηρῶν χυμῶν ποιότητεϲ, ὧν ὥϲπερ τινὸϲ μικροῦ καταφρονοῦϲιν 
-Z/6/767/10	ἔνιοι τῶν νῦν ἰατρῶν, ἑπόμενοι τοῖϲ πρώτοιϲ πλαϲαμένοιϲ οὕτω γινώϲκειν. 
-Z/6/767/11	  τὸ γοῦν γάλα πίνουϲί τινεϲ ἐπεμβάλλοντεϲ ἕνεκα τοῦ μὴ τυρω-
-Z/6/767/12	θῆναι κατὰ τὴν γαϲτέρα μέλιτόϲ τε καὶ ὕδατοϲ καὶ τρίτου τῶν ἁλῶν. 
-Z/6/767/13	ἄριϲτον δ' εἰϲ εὐχυμίαν γάλα τὸ τῶν εὐεκτούντων ζῴων ἐϲτίν, ὅταν 
-Z/6/767/14	ἀμελχθῇ, πινόμενον εὐθέωϲ· τὸ δ' ἑψηθὲν ἐπὶ πλέον παχύχυμον ἱκανῶϲ 
-Z/6/767/15	γίνεται καὶ μᾶλλον, ὅταν ἄλευρον πυρῶν ἢ κέγχρων ἢ ἄμυλον ἑψηθῇ 
-Z/6/767/16	μετ' αὐτοῦ. 
-Z/6/768/1	  τυροὶ δὲ παχύχυμοι | μὲν ἅπαντέϲ εἰϲιν, οἱ παλαιοὶ δὲ καὶ κακό-
-Z/6/768/2	χυμοι. τοὺϲ νεοπαγεῖϲ δ' ἐγχωρεῖ μετὰ μέλιτοϲ ἐϲθίειν πρὸ τῶν ϲιτίων  
-Z/6/768/3	ὑπαγωγῆϲ ἕνεκα γαϲτρόϲ· ἧττόν τε γάρ εἰϲι παχύχυμοι τῶν παλαιῶν, 
-Z/6/768/4	οὔδ' ὅλωϲ δὲ κακόχυμοι. ὁ δ' ἐξ αὐτῶν πηγνυμένων ἀπορρέων ὀρὸϲ 
-Z/6/768/5	ἱκανῶϲ ὑπάγει γαϲτέρα. 
-Z/6/768/6	  παχύχυμον δ' ἐϲτὶν ἔδεϲμα καὶ διὰ τοῦτο καὶ τὰϲ καθ' ἧπαρ ἐμ-
-Z/6/768/7	φράττον διεξόδουϲ ὁ διὰ γάλακτοϲ ἢ τυροῦ ϲκευαζόμενοϲ πλακοῦϲ, 
-Z/6/768/8	ὁμοίωϲ δ' αὐτῷ καὶ ὁ διὰ ϲεμιδάλεωϲ καὶ γάλακτοϲ ἢ καὶ λαγάνων 
-Z/6/768/9	τι καὶ ῥυημάτων προϲλαμβάνων. οὐδὲν δ' ἧττον ὅϲα ϲκευάζουϲι διὰ 
-Z/6/768/10	γλεύκουϲ τε καὶ ϲεμιδάλεωϲ ἢ ὅλωϲ ἀλεύρου πυρίνου, κακόχυμα πάντ' ἐϲτί. 
-Z/6/768/11	  καὶ αὐτὰ δὲ καθ' ἑαυτὰ τὰ λάγανά τε καὶ τὰ ῥυήματα καὶ πᾶν 
-Z/6/768/12	ἄζυμον ἐκ πυροῦ πέμμα καὶ μᾶλλον ὅταν καὶ τυροῦ τι προϲλάβῃ, 
-Z/6/768/13	παχύχυμον ἱκανῶϲ ἐϲτιν. ὀνομάζειν δέ μοι δοκοῦϲιν ταῦτα τὰ νῦν ὑφ' 
-Z/6/768/14	ἡμῶν καλούμενα λάγανά τε καὶ ῥυήματα κοινῇ προϲηγορίᾳ τῇ τῶν 
-Z/6/768/15	ἰτρίων <οἱ παλαιοί>. 
-Z/6/768/16	  παχύχυμοι δ' εἰϲὶ καὶ οἱ κοχλίαι καὶ τῶν ᾠῶν ὅϲα μέχρι τελείαϲ 
-Z/6/768/17	πήξεωϲ ἕψουϲί τε καὶ ὀπτῶϲι. τὰ μὲν γὰρ ταγηνιζόμενα καὶ κακόχυμα 
-Z/6/768/18	γίνεται καὶ τὴν ἐν τῇ γαϲτρὶ πέψιν ἴϲχει κνιϲώδη ϲυνδιαφθείρουϲαν 
-Z/6/769/1	ἑαυτῇ καὶ | τἄλλα ϲιτία καὶ διὰ τοῦτο τῶν ἀπεπτουμένων ἐν τοῖϲ 
-Z/6/769/2	χείριϲτα πέφυκεν εἶναι. τὰ δὲ μετρίωϲ ἡψημένα καὶ διὰ τοῦτο καλού-
-Z/6/769/3	μενα τρομητὰ βελτίω καὶ πρὸϲ πέψιν ἐϲτὶ καὶ πρὸϲ ἀνάδοϲιν καὶ πρὸϲ 
-Z/6/769/4	θρέψιν καὶ πρὸϲ εὐχυμίαν, ὥϲπερ γε καὶ τὰ ῥοφητὰ καλούμενα μετρίωϲ 
-Z/6/769/5	ἡψημένα καὶ διὰ τοῦτο καὶ τὰϲ τῆϲ φάρυγγοϲ ἐκλεαίνοντα τραχύτηταϲ, 
-Z/6/769/6	ὅτε μήπω πεπάχυνταί τε καὶ ϲυνῆκται τὸ ἐν αὐτοῖϲ ὑγρόν. 
-Z/6/769/7	  ἀλλὰ καὶ τῶν ἐνύδρων ζῴων τά τε μαλάκια καλούμενα, τευθίδεϲ 
-Z/6/769/8	τε καὶ ϲηπίαι καὶ πολύποδεϲ ὅϲα τ' ἄλλα τοιαῦτα παχὺν καὶ γλίϲχρον 
[0057]  [038]  []  []

-Z/6/769/9	ἔχει χυμόν, ὥϲπερ καὶ οἱ κητώδειϲ τῶν ἰχθύων, ἐξ ὧν εἰϲι καὶ οἱ 
-Z/6/769/10	θύννοι. μετριώτεραι δ' αὐτῶν αἱ πηλαμύδεϲ. ἱκανῶϲ δὲ παχύχυμα τά  
-Z/6/769/11	τε ὄϲτρεα καὶ οἱ κήρυκεϲ αἵ τε πορφύραι καὶ πάνθ' ἁπλῶϲ τὰ καλού-
-Z/6/769/12	μενα πρὸϲ <Ἀριϲτοτέλουϲ> ὀϲτρακόδερμα, χῆμαι, λεπάδεϲ, κτένεϲ, πῖναι 
-Z/6/769/13	καὶ τὰ παραπλήϲια. πορφύραι μὲν οὖν καὶ κήρυκεϲ ϲκληροτέραν ἔχουϲι 
-Z/6/769/14	τῶν ἄλλων τὴν ϲάρκα καὶ διὰ τοῦτο παχυχυμοτέραν, ὑγροτέραν δὲ 
-Z/6/770/1	καὶ γλιϲχροτέραν τἄλλα, μάλιϲτα δὲ πάντων τὰ ὄϲτρεα. | χρὴ δὲ γινώ-
-Z/6/770/2	ϲκειν ἁπάντων αὐτῶν τὸν μὲν χυλὸν ὑπακτικὸν τῆϲ γαϲτρόϲ, ὥϲπερ 
-Z/6/770/3	ἐν τῷ γάλακτι τὸν ὀρόν, αὐτὸ δὲ τὸ ϲτερεὸν ϲῶμα βραδυπόρον τε καὶ 
-Z/6/770/4	παχύχυμον, ὠμοῦ χυμοῦ καὶ παχέοϲ καὶ ψυχροῦ γεννητικόν. 
-Z/6/770/5	  ὑπάρχει δὲ τοῦτο καὶ τῇ κράμβῃ καὶ τοῖϲ φακοῖϲ ἐναργῶϲ, ὥϲπερ 
-Z/6/770/6	ἑτέροιϲ πολλοῖϲ ἀμυδρῶϲ, ὑπὲρ ὧν ἐπὶ πλέον ἐν τοῖϲ τριϲὶν ὑπομνή-
-Z/6/770/7	μαϲι διῆλθον, ἃ Περὶ τῶν ἐν ταῖϲ τροφαῖϲ δυνάμεων ἐπιγέγραπται. 
-Z/6/770/8	τὰ μὲν οὖν ἄλλα τῶν εἰρημένων παχυχύμων πάντ' ἐϲτὶ κολλώδη τε 
-Z/6/770/9	καὶ γλίϲχρα πλὴν ὧν εἶπον ὀϲτρακοδέρμων. ἡ κράμβη δὲ καὶ ἡ φακῆ 
-Z/6/770/10	τοιαύτηϲ τοῦ χυμοῦ φύϲεωϲ οὐ μετειλήφαϲιν, ἀλλὰ τὸν λιτρώδη τε 
-Z/6/770/11	καὶ ὑπακτικὸν ἔχουϲι, καθάπερ τὸ δρακόντιον μὲν τὸν δριμύν τε καὶ 
-Z/6/770/12	πικρὸν ἰϲχυρῶϲ, ἄρον δ' ἀμφοτέρουϲ μὲν ἀλλ' ἀμυδρούϲ, οἱ βολβοὶ δὲ 
-Z/6/770/13	τὸν αὐϲτηρόν τε καὶ πικρόν, οὓϲ ἐὰν ἐκνίψῃϲ ἑψήϲεϲι πλείοϲι, τὸ ϲτε-
-Z/6/770/14	ρεὸν αὐτῶν ἀπολειφθήϲεται παχύχυμον ὑπάρχον. 
-Z/6/770/15	  ἁπάντων δὲ τῶν τοιούτων ἐδεϲμάτων οἱ μύκητεϲ γεννῶϲι ψυχρό-
-Z/6/770/16	τατόν τε καὶ γλίϲχρον ἅμα καὶ παχὺν χυμόν, ἐν οἷϲ ὑπὸ τῶν βωλιτῶν 
-Z/6/771/1	μόνων οὐδεὶϲ ἱϲτόρηται τεθνεώϲ· χολέραν μέντοι | καὶ οὗτοί τιϲιν 
-Z/6/771/2	ἤνεγκαν ἀπεπτηθέντεϲ. ὑπὸ δὲ τῆϲ τῶν ἄλλων μυκήτων ἐδωδῆϲ ἔνιοι  
-Z/6/771/3	μὲν ἀπέθανον, ἔνιοι δ' ἐγγὺϲ ἧκον τοῦ θανάτου, διαρροίαιϲ ἢ χολέραιϲ 
-Z/6/771/4	ἁλόντεϲ ἢ πνιγῆναι κινδυνεύϲαντεϲ. 
-Z/6/771/5	  ἠρέμα δὲ παχύχυμόν ἐϲτι καὶ τὸ καλούμενον ὕδνον, οὐ μὴν κακό-
-Z/6/771/6	χυμόν γε. τῆϲ δ' αὐτῆϲ ἰδέαϲ ἐϲτὶ καὶ τὸ ἄμυλον, ἐπὶ πλέον δ' αὐτῶν 
-Z/6/771/7	ἐϲτι παχύχυμον οὐκ ὂν οὐδ' αὐτὸ κακόχυμον. ὁ 〈δὲ〉 κῶνοϲ καλούμενοϲ 
-Z/6/771/8	(ὀνομάζουϲι δ' οἱ πολλοὶ ϲτροβίλουϲ αὐτούϲ) ἐκ τῶν κακοχύμων ἐϲτί. 
-Z/6/771/9	  ** καὶ ἧπαρ καὶ νεφροὶ καὶ ὄρχειϲ. ἀλλὰ τὸ μὲν ἧπαρ οὐκ 
-Z/6/771/10	ἐϲτὶ κακόχυμον, οἱ νεφροὶ δὲ καὶ οἱ ὄρχειϲ οὐκ εὔχυμοι πλὴν τῶν ἐν 
-Z/6/771/11	τοῖϲ ἀλεκτρυόϲι καὶ μᾶλλον ὅταν ϲιτιϲθῶϲιν, ὥϲπερ γε καὶ τὸ ἧπαρ 
-Z/6/771/12	τῶν ὑῶν, ὅταν ἰϲχάδαϲ ἐϲθίωϲιν, ὃ καλοῦϲι ϲυκωτόν. 
-Z/6/771/13	  ὁ δὲ ϲπλὴν ἐπὶ μὲν τῶν ἄλλων ζῴων ἱκανῶϲ κακόχυμόϲ τε καὶ 
-Z/6/771/14	μελαγχολικόϲ, ἐπὶ δὲ τῶν ὑῶν ἧττόν ἐϲτι τοιοῦτοϲ. 
-Z/6/771/15	  ἡ γε μὴν καρδία ϲκληροτέραν καὶ ἰνωδεϲτέραν ἔχει τὴν οὐϲίαν 
-Z/6/771/16	τῶν ἄλλων ϲπλάγχνων. φαίνεται γὰρ ἐπ' ἐκείνων μὲν ἐν τῷ μεταξὺ 
-Z/6/771/17	τῶν ἀγγείων οὐϲία τιϲ αἵματι πεπηγότι παραπλήϲιοϲ, ἐν δὲ τῇ καρδίᾳ 
-Z/6/772/1	πλῆθοϲ ἰνῶν μακρῶν, ὥϲπερ | ἐν τοῖϲ μυϲίν, αἷϲ περιπέπηγεν ἡ ϲαρ-
-Z/6/772/2	κώδηϲ οὐϲία. διό τινεϲ αὐτὴν ἐν τῷ γένει τῶν μυῶν τάττουϲιν, ὧν ἡ 
-Z/6/772/3	οὐϲία τὸν ὄγκον ἐργάζεται τοῦ ϲώματοϲ ἅπαντα καὶ τὴν ὀνομαζομένην 
-Z/6/772/4	κυρίωϲ ϲάρκα τὴν ἐπὶ τῶν ἱερείων ἐϲθιομένην. ἀλλ' αἱ μὲν ἀρχαὶ τῶν 
-Z/6/772/5	μυῶν, ἃϲ δὴ καὶ κεφαλὰϲ ὀνομάζουϲιν αὐτῶν, νευρωδέϲτεραί πώϲ εἰϲιν, ἐκ 
-Z/6/772/6	τῶν ὀϲτῶν, ὅθεν ἄρχονται, ϲυνδέϲμουϲ ἐκπεφυκόταϲ ἐνδιαϲπειρομένουϲ 
-Z/6/772/7	αὑταῖϲ ἔχουϲαι. κατὰ δὲ τὰϲ τελευτὰϲ οἱ καλούμενοι τένοντεϲ ἀποφύονται 
-Z/6/772/8	καὶ κατὰ τοῦτο νευρωδέϲτερα τὰ πέρατα τῶν μυῶν ἐϲτιν ἑκάτερα, καθάπερ  
-Z/6/772/9	τὸ μέϲον ἅπαν ϲαρκῶδεϲ, ὃ δὴ καὶ τροφιμώτατόν ἐϲτι καὶ καλεῖται ϲὰρξ 
-Z/6/772/10	ὑπὸ τῶν ἀνθρώπων οὐχ ὁρώντων αὐτῶν τὰϲ ἶναϲ ὑπὸ λεπτότητοϲ, 
-Z/6/772/11	αἳ 〈ἐκ〉 τῶν ϲυνδέϲμων καὶ τῶν νεύρων εἰϲ αὐτοὺϲ διαϲπειρομένων 
-Z/6/772/12	ἐγένοντο. κἀπειδὴ τοῦτο ϲάρκα καλεῖν ἔφθαϲαν, εἰκότωϲ ὀνομάζουϲι 
-Z/6/772/13	μῦν τήν τ' ἀρχὴν καὶ τὴν τελευτὴν αὐτοῦ μόναϲ. ἔχει δ' οὐχ οὕτωϲ, 
-Z/6/772/14	ἀλλ' ὅλοϲ μὲν ὁ μῦϲ κατὰ μίαν ἰδίαν περιγραφὴν ὁρᾶται χωριζόμενοϲ 
-Z/6/772/15	ἀπὸ τῶν ἄλλων, ἐνεργεῖ δέ τινα μίαν ἐνέργειαν ἐκ τῶν προαιρετικῶν 
-Z/6/773/1	κινήϲεων. οὕτωϲ γὰρ ὀνο|μάζουϲιν αὐτὰϲ ἀπὸ τῶν ἀπροαιρέτων τε 
-Z/6/773/2	καὶ φυϲικῶν διοριζόμενοι. τὰ μέρη δ' αὐτοῦ τὰϲ εἰρημέναϲ ἔχει διαφοράϲ. 
-Z/6/773/3	  ἐν δὲ τοῖϲ ἄκροιϲ τῶν πεζῶν ζῴων ὀλιγίϲτη μέν ἐϲτι ϲάρξ, τὸ 
-Z/6/773/4	πλεῖϲτον δ' ὀϲτῶδέϲ τε καὶ νευρῶδεϲ, οὐ τοῦ προαιρετικοῦ καλουμένου 
-Z/6/773/5	νεύρου (μικρὸν γὰρ τοῦτ' αὐτοῖϲ), ἀλλὰ ϲυνδετικοῦ, καὶ μετ' αὐτὸ τοῦ 
-Z/6/773/6	τένοντοϲ μὲν ὑπὸ τῶν παλαιῶν Ἑλλήνων, ἀπονευρώϲεωϲ δὲ ὑπὸ τῶν 
-Z/6/773/7	νεωτέρων ἰατρῶν προϲαγορευομένου. γλίϲχρα δ' ἱκανῶϲ ἐϲτι καὶ κολλώδη 
-Z/6/773/8	ταῦθ' ἑψηθέντα καὶ διὰ τοῦτο καὶ ἡ ἐξ αὐτῶν τροφή. 
-Z/6/773/9	  τῆϲ δὲ αὐτῆϲ φύϲεώϲ ἐϲτι καὶ τὰ περὶ τὰ χείλη μόρια τῶν πεζῶν 
-Z/6/773/10	ζῴων· γλίϲχρον μὲν γάρ, οὐ μὴν παχύν γε τὸν χυμὸν ἐργάζεται. δηλοῖ 
-Z/6/773/11	δὲ καὶ ἡ ἕψηϲιϲ ἐπὶ πλεῖϲτον ἐξοιδίϲκουϲά τε καὶ διαλύουϲα τὰ τοιαῦτα 
-Z/6/773/12	ϲώματα. πεφθῆναί γε μὴν ἐπιτήδεια καὶ ταῦτα καὶ τὰ πτερὰ τῶν πτη-
-Z/6/773/13	νῶν ζῴων τῷ κοινῷ λόγῳ τῶν γυμναζομένων ϲωμάτων. ἀπέριττα γὰρ 
-Z/6/773/14	πάντα ταῦτα καθάπερ τὰ τῶν ἀργούντων περιττωματικά. 
-Z/6/773/15	  τό γε μὴν δέρμα τῶν λιπαρῶν ὑῶν, ὅταν ἑψηθῇ καλῶϲ, κολλώδη 
-Z/6/773/16	μὲν ἔχει καὶ λιπαρὸν χυμόν, οὐ μὴν ἱκανῶϲ γε παχὺν οὐδὲ πεττόμενον 
-Z/6/774/1	ὡϲαύτωϲ | τοῖϲ ἀκραίοιϲ, ὥϲπερ οὐδ' εὔχυμον ὁμοίωϲ ἐκείνοιϲ, ἀλλὰ 
-Z/6/774/2	περιττωματικώτερον. 
-Z/6/774/3	  παχύχυμον δὲ μόριόν ἐϲτι τοῦ ζῴου καὶ ὁ ἐγκέφαλοϲ καὶ ὁ νωτι-
-Z/6/774/4	αῖοϲ ὀνομαζόμενοϲ μυελόϲ. 
-Z/6/774/5	  οἱ δ' ἀδένεϲ μετρίωϲ τοιοῦτοι καὶ διὰ τοῦτο καὶ οἱ τῶν νέων 
-Z/6/774/6	ἱερείων ὄρχειϲ. κοινὸν γὰρ δὴ καὶ τοῦτο περὶ πάντων τῶν ἐν τοῖϲ ζῴοιϲ  
-Z/6/774/7	μορίων μεμνῆϲθαί ϲε χρὴ ϲκληρὰ μὲν καὶ ξηρὰ καὶ δύϲπεπτα γίνεϲθαι 
-Z/6/774/8	τὰ τῶν πρεϲβυτέρων, ὑγρὰ δὲ καὶ μαλακὰ καὶ διὰ τοῦτ' εὐπεπτότερα 
-Z/6/774/9	τὰ τῶν νεωτέρων, πλὴν εἰ μὴ μετὰ τὴν ἀποκύηϲιν εὐθέωϲ ἐϲθίοιτο· 
-Z/6/774/10	βλεννώδη γὰρ πάντα ταῦτα καὶ μάλιϲτα τῶν ὑγροτέραν ἐχόντων φύϲει 
-Z/6/774/11	τὴν ϲάρκα καθάπερ ἀρνῶν τε καὶ χοίρων. τὰ δὲ τῶν ἐρίφων τε καὶ 
-Z/6/774/12	μόϲχων, ἐπειδὴ ξηρότερα φύϲει τὰ ζῷα, πολὺ βελτίω καὶ πρὸϲ πέψιν 
-Z/6/774/13	ἐϲτὶ καὶ πρὸϲ τροφήν. οὕτωϲ οὖν ἔχει καὶ κατὰ τοὺϲ ὄρχειϲ τε καὶ 
-Z/6/774/14	τοὺϲ ἀδέναϲ, οὐχ ἥκιϲτα δὲ καὶ τὴν γλῶτταν· ἐϲτὶ γάρ πωϲ καὶ ἡ ταύ-
-Z/6/774/15	τηϲ φύϲιϲ ἀδενώδηϲ. 
-Z/6/774/16	  οἱ δ' ἐν τοῖϲ τιτθοῖϲ ἀδένεϲ, ὅταν ἐν αὑτοῖϲ ἔχωϲι τὸ γάλα, 
-Z/6/774/17	καλοῦνται μὲν οὔθατα, παχύχυμον δ' ἐϲτὶν ἔδεϲμα. καὶ εἰ τὸ ζῷον | 
-Z/6/775/1	εὐεκτοῦν εἴη, καὶ ἡ ἐξ αὐτῶν τροφὴ πολλή τε ἅμα καὶ εὔχυμοϲ γίνεται. 
-Z/6/775/2	καὶ γάρ τοι καὶ τοῦτο τῶν κοινῶν ὂν ἄμεινον ἅπαξ ἀκούϲαντά ϲε 
-Z/6/775/3	πρόχειρον ἔχειν τῇ μνήμῃ. γέγραπται γοῦν ὑπὸ πάντων τῶν ἰατρῶν 
-Z/6/775/4	περὶ γάλακτοϲ, ὡϲ εὐχυμότατον εἴη. καὶ διὰ τοῦτό τινεϲ ἡγοῦνται καὶ 
-Z/6/775/5	τοὺϲ ἐν πνεύμονι ϲχόνταϲ ἕλκοϲ ὑπὸ τούτου μόνου θεραπεύεϲθαι πρὸ 
-Z/6/775/6	τοῦ μέγα δηλονότι καὶ τυλῶδεϲ αὐτὸ γενέϲθαι. τὸ δὲ τῆϲ γυναικὸϲ 
-Z/6/775/7	γάλα, ὡϲ ἂν οἰκεῖόν τε καὶ τῆϲ αὐτῆϲ φύϲεωϲ ὑπάρχον ἡμῖν, ἐπαινοῦϲι 
-Z/6/775/8	πρὸ τῶν ἄλλων εἰϲ τὰ φθινώδη πάθη καὶ ἄλλοι μέν τινεϲ ἰατροί, 
-Z/6/775/9	μάλιϲτα δ' <Εὐρυφῶν> τε καὶ <Ἡρόδικοϲ>, ἀξιοῦϲί τε θηλάζειν, ὥϲπερ τὰ 
-Z/6/775/10	παιδία τὴν γυναῖκα, τοὺϲ οὕτωϲ ἔχονταϲ· ἐκπεϲὸν γὰρ τῶν τιτθῶν εὐθέωϲ 
-Z/6/775/11	ἀποβάλλειν τι τῆϲ οἰκείαϲ ἀρετῆϲ. εὔδηλον οὖν, ὅτι πάντων ἐδεϲμάτων 
-Z/6/775/12	ὡϲ εὐχυμότατον προκέκριται, μάλιϲτα μὲν ὑπὸ τούτων, οὐχ ἥκιϲτα δὲ 
-Z/6/775/13	καὶ τῶν ἄλλων ἰατρῶν. ὃ δὲ κοινὸν ἔφην οὐκ ἐπὶ τῷδε μόνον, ἀλλὰ καὶ 
-Z/6/775/14	πολλοῖϲ ἄλλοιϲ ἐδέϲμαϲι γινώϲκειν χρῆναι, τοῦτο δὴ καὶ λέξω. τῶν μὲν 
[0057]  [038]  []  []

-Z/6/776/1	οὖν εὐεκτικῶν ζῴων | εὔχυμόν ἐϲτι τὸ γάλα, τὸ δὲ τῶν καχεκτικῶν 
-Z/6/776/2	ὡϲαύτωϲ τῷ κατὰ τὸ ζῷον αἵματι κακόχυμον· οὐ γὰρ ἐνδέχεται κακοχύ- 
-Z/6/776/3	μου τοῦ παντὸϲ ϲώματοϲ ὄντοϲ εὔχυμον εἶναι τὸ γάλα. διὰ τοῦτ' 
-Z/6/776/4	ἔφην ἐπὶ τῶν εὐεκτούντων ζῴων ἄριϲτον μὲν εἶναι τὸ γάλα πρὸϲ 
-Z/6/776/5	εὐχυμίαν, οὕτω δὲ καὶ τοὺϲ ἀδέναϲ αὐτούϲ τε τούτουϲ, ἐν οἷϲ τὸ 
-Z/6/776/6	γάλα περιέχεται, καὶ τοὺϲ ἄλλουϲ ἐν τοῖϲ ὑγιεινοῖϲ ζῴοιϲ εὐχύμουϲ 
-Z/6/776/7	εἶναι· κατὰ δὲ τὸν αὐτὸν λόγον ἧπάρ τε καὶ ὄρχειϲ. οὐδὲ γὰρ ταῦτα 
-Z/6/776/8	τοῖϲ κακοχύμοιϲ ἐϲτὶ ζῴοιϲ εὔχυμα, διὰ τοῦτο δ' οὐδὲ τοῖϲ γεγηρακόϲιν· 
-Z/6/776/9	οὐδὲν γὰρ τούτων εὔχυμον. ὅϲα δ' ἔτι θηλάζει ζῷα τῆϲ μητρὸϲ αὐτῶν 
-Z/6/776/10	ἐχούϲηϲ [ἔτι] τὸ γάλα εὔχυμον, ταῦτα καὶ τοῖϲ ἄλλοιϲ μὲν ἅπαϲι μορίοιϲ 
-Z/6/776/11	ἄριϲτα διάκειται ϲφῶν αὐτῶν, εὔχυμον δ' ἔχει καὶ τὸ ἧπαρ. 
-Z/6/776/12	  ὁποῖον δέ τινα χυμὸν γεννᾷ τἄλλα μόρια τῶν ζῴων, ὀλίγον ὕϲτε-
-Z/6/776/13	ρον εἰρήϲεται· νυνὶ γὰρ ἐπειδὴ περὶ τῶν παχυχύμων ἠρξάμην διέρχε-
-Z/6/776/14	ϲθαι, πρότερον εὔλογόν ἐϲτιν ἐπὶ τὴν τελευτὴν αὐτῶν ἀγαγόντα τὸν 
-Z/6/776/15	λόγον οὕτωϲ ἐπὶ τἄλλα μεταβαίνειν. ὀλίγων οὖν ἔτ' ὄντων τοιούτων 
-Z/6/776/16	ἐπ' αὐτὰ βαδιοῦμαι διορίζων ἐν αὐτοῖϲ τὰ κακόχυμα τῶν εὐχύμων. 
-Z/6/777/1	αὕτη | γὰρ ἡ χρεία τοῦ νῦν ἡμῖν ἀνυομένου λόγου ϲκοπὸν ἔχοντοϲ εὐχυ-
-Z/6/777/2	μίαν μὲν ἐργάζεϲθαι, φεύγειν δὲ κακοχυμίαν. ἐπεὶ δ', ὥϲπερ καὶ κατ' 
-Z/6/777/3	ἀρχὰϲ εἶπον, ἡ τῶν παχυχύμων ἐδεϲμάτων οὐϲία δυϲδιάπνευϲτόν τε 
-Z/6/777/4	τὸ ϲῶμα καταϲκευάζει καί τιναϲ ἐμφράξειϲ ἐργάζεται καὶ μάλιϲτα καθ' 
-Z/6/777/5	ἧπάρ τε καὶ νεφρούϲ, διὰ τοῦτο ϲυνεβούλευον ἀφίϲταϲθαι τῆϲ διηνε-
-Z/6/777/6	κοῦϲ χρήϲεωϲ αὐτῶν, εἰ καὶ τῶν εὐχύμων εἴη. τὰ μὲν γὰρ κακόχυμα 
-Z/6/777/7	παντὶ τρόπῳ φευκτέον, ἐάν τε παχεῖϲ ἐάν τε λεπτοὺϲ ἐργάζηται τοὺϲ 
-Z/6/777/8	ἐν ἡμῖν χυμούϲ. εἴρηται δὲ καί, ὅτι μόνοιϲ τοῖϲ ϲφοδρῶϲ γυμναζο-
-Z/6/777/9	μένοιϲ, ἐὰν καὶ τὰ ϲπλάγχνα μὴ κακῶϲ ᾖ φύϲει κατεϲκευαϲμένα, δυνατόν 
-Z/6/777/10	ἐϲτιν ἐν τοῖϲ παχυχύμοιϲ τε καὶ γλίϲχροιϲ ἐδέϲμαϲι διατρίβουϲι μὴ 
-Z/6/777/11	βλάπτεϲθαι, τῶν δ' ἄλλων οὐδενί. 
-Z/6/777/12	  τῶν τοίνυν παχυχύμων ἐδεϲμάτων ἐϲτὶ καὶ τὸ τῶν βαλάνων γένοϲ 
-Z/6/777/13	ἑκατέρων, ὅϲαι τ' ἐπὶ ταῖϲ δρυϲὶ γίνονται καὶ ὅϲαι τῶν φοινίκων εἰϲὶ 
-Z/6/777/14	καρποί. ὀνομάζουϲι δ' οἱ ἄνθρωποι τὰϲ μὲν τῶν φοινίκων ὁμωνύμωϲ 
-Z/6/777/15	αὐτῷ τῷ φυτῷ φοίνικαϲ, ὅϲαι δ' ἐπὶ ταῖϲ δρυϲί, τὰϲ μὲν καὶ τοῖϲ ἀνθρώ-
-Z/6/777/16	ποιϲ ἡδέωϲ ἐϲθιομέναϲ καϲτανικάϲ, ἔνιοι δὲ καϲτάνια κατὰ τὸ καλού-
-Z/6/778/1	μενον οὐ|δέτερον γένοϲ. οἵ γε μὴν ἐμοὶ πολῖται, καθάπερ οὖν καὶ  
-Z/6/778/2	ἄλλοι τῶν ἐν Ἀϲίᾳ, Ϲαρδιανάϲ τε καὶ Λευκηνὰϲ ὀνομάζουϲιν αὐτὰϲ 
-Z/6/778/3	ἀπὸ τῶν χωρίων, ἐν οἷϲ πλεῖϲται γεννῶνται. τὸ μὲν οὖν ἕτερον τῶν 
-Z/6/778/4	ὀνομάτων τούτων εὔδηλόν ἐϲτιν ἀπὸ τίνοϲ γέγονε. Λευκηναὶ δὲ ἀπὸ 
-Z/6/778/5	χωρίου τινὸϲ ἐν τῷ ὄρει τῇ Ἴδῃ τὴν προϲωνυμίαν ἐϲχήκαϲιν, ὃ πλη-
-Z/6/778/6	θυντικῶϲ ὀνομάζουϲι παραπληϲίωϲ τῷ Θῆβαι. ταύταϲ μὲν οὖν τὰϲ 
-Z/6/778/7	βαλάνουϲ, ὡϲ ἔφην, ἐϲθίουϲιν οἱ ἄνθρωποι ποτὲ 〈μὲν〉 ὠμάϲ, ἐνίοτε 
-Z/6/778/8	δὲ ὀπτῶντεϲ ἢ ἕψοντεϲ. αἱ δ' ἄλλαι προμήκειϲ μέν εἰϲι κατὰ τὸ ϲχῆμα 
-Z/6/778/9	παραπληϲίωϲ ταῖϲ τῶν φοινίκων, ἔδεϲμα δ' ὑϲὶ μᾶλλον ἢ ἀνθρώποιϲ 
-Z/6/778/10	οἰκεῖον, ἄχριϲ ἂν μή τιϲ ἀνάγκη μεγάλη καταλάβῃ τῆϲ ἐδωδῆϲ αὐτῶν· 
-Z/6/778/11	ἐν γὰρ τοῖϲ μεγάλοιϲ λιμοῖϲ καὶ τοῦτο ϲυμβαίνει. 
-Z/6/778/12	  τὰϲ δὲ τῶν πρίνων βαλάνουϲ, ἃϲ ἀκύλουϲ ὀνομάζουϲιν οἱ Ἕλληνεϲ 
-Z/6/778/13	(εἰϲὶ δὲ ϲτρυφναὶ καὶ ϲκληραὶ καὶ διὰ τοῦτ' ἀηδεῖϲ, κἂν ἑφθάϲ τιϲ προϲ-
-Z/6/778/14	φέρηται), δυϲπέπτουϲ καὶ παχυχύμουϲ οὔϲαϲ φυλάττεϲθαι χρή. πρό-
-Z/6/778/15	δηλον δ' ὅτι τοῦ ϲτύφοντοϲ χυμοῦ διαφοραί τινέϲ εἰϲι κατὰ τὸ μᾶλλόν 
-Z/6/778/16	τε καὶ ἧττον ὅ τε αὐϲτηρὸϲ καὶ ὁ ϲτρυφνόϲ, ἐκλελυμένηϲ μὲν ἐν τοῖϲ 
-Z/6/779/1	αὐϲτηροῖϲ, ἐπιτεταμένηϲ δ' ἐν τοῖϲ ϲτρυφνοῖϲ τῆϲ ϲτυφούϲηϲ | ποιότητοϲ. 
-Z/6/779/2	ἀλλ' ὅϲον γε τῶν βαλάνων αἱ ἄκυλοι ϲτρυφνότεραι, τοϲοῦτον τῶν 
-Z/6/779/3	καϲτανίων αἱ βάλανοι. πάνυ γὰρ ἀϲθενῆ ταῦτα τὴν ϲτύφουϲαν ἔχει 
-Z/6/779/4	ποιότητα, τῶν παχυχύμων ἐδεϲμάτων ὄντα ταῖϲ ἄλλαιϲ βαλάνοιϲ ὡϲ-
-Z/6/779/5	αύτωϲ, ἀλλ' ἧττόν τε ϲτεγνοῖ τὴν γαϲτέρα καὶ μᾶλλον ἐκείνων πέττεται 
-Z/6/779/6	καὶ οὐδ' ὅλωϲ ἐϲτὶ κακόχυμα. φυλάττεϲθαι δὲ δηλονότι χρὴ καὶ τούτων 
-Z/6/779/7	τὸ πλῆθοϲ, οὐ μόνον ὅτι παχύχυμά ἐϲτι πολλοῖϲ τῶν εἰρημένων ὡϲ-
-Z/6/779/8	αύτωϲ, ἀλλ' ὅτι καὶ ϲτεγνωτικὰ τῆϲ κοιλίαϲ καὶ δύϲπεπτα καὶ φυϲώδη. 
-Z/6/779/9	  τῶν δὲ φοινίκων ὁ καρπόϲ, ὃν ἔφην ἅπανταϲ Ἕλληναϲ ὀνομάζειν 
-Z/6/779/10	φοίνικαϲ ὁμωνύμωϲ τῷ δένδρῳ, ϲτύφοντόϲ τε ἅμα καὶ γλυκέοϲ μετέχει 
-Z/6/779/11	χυμοῦ. τινὲϲ δὲ τῶν νεωτέρων ἰατρῶν ἐν ϲυνθέτῳ προϲηγορίᾳ φοινι-
-Z/6/779/12	κοβαλάνουϲ ὀνομάζουϲιν αὐτούϲ, οὐ μὴν παρά γε τοῖϲ παλαιοῖϲ Ἕλληϲιν 
-Z/6/779/13	εὗρον τοὔνομα· φοινίκων γὰρ ἐκεῖνοι βαλάνουϲ τὸν καρπὸν τοῦτον, οὐ  
-Z/6/779/14	φοίνικαϲ οὐδὲ φοινικοβαλάνουϲ ὀνομάζουϲιν. ἀλλ' οὐ πρόκειται νῦν 
-Z/6/779/15	ἡμῖν ὀνόματα διαϲτέλλεϲθαι, ϲχολὴν ἀγόντων ἀνθρώπων ϲπούδαϲμα 
-Z/6/780/1	καὶ τούτων οὐ πάντων, ἀλλ' | ὅϲοι τῇ παλαιᾷ τῶν Ἀττικῶν ἐγνώκαϲι 
-Z/6/780/2	χρῆϲθαι φωνῇ. τοῦ δ' ὑγιαίνειν δέονται μὲν ἅπαντεϲ ἄνθρωποι, δύναν-
-Z/6/780/3	ται δ' οὐ πάντεϲ, ὡϲ χρή, διαιτᾶϲθαι ἢ δι' ἀκραϲίαν ἢ δι' ἀϲχολίαν ἢ 
-Z/6/780/4	δι' ἄγνοιαν ὧν χρὴ ποιεῖν. ἀλλ' ὅϲοι καὶ γνῶναι δύνανται δίαιταν 
-Z/6/780/5	ὑγιεινὴν καὶ ζῆν κατ' αὐτὴν προῄρηνται, τούτοιϲ τόδε τὸ γράμμα 
-Z/6/780/6	ϲύγκειται. 
-Z/6/780/7	  κατὰ μὲν τὰϲ ἀκύλουϲ τε καὶ τὰϲ τῶν δρυῶν βαλάνουϲ καὶ τὰ 
-Z/6/780/8	καϲτάνια τοῖϲ κατὰ μέροϲ δένδροιϲ οὐ μεγάλη τίϲ ἐϲτι διαφορὰ τοῦ 
-Z/6/780/9	καρποῦ, κατὰ δὲ τοὺϲ φοίνικαϲ ἀξιόλογοϲ. εἰ γὰρ παραβάλλοιϲ τὸν 
-Z/6/780/10	Αἰγύπτιον φοίνικα, ϲκληρὸν καὶ ξηρὸν καὶ αὐϲτηρὸν ὄντα, τῷ καλου-
-Z/6/780/11	μένῳ πατητῷ, γλυκεῖ μὲν ἱκανῶϲ ὄντι, βραχείαϲ δὲ μετέχοντι ϲτύψεωϲ, 
-Z/6/780/12	ἐναντίαν ἔχειν ϲοι δόξουϲι τὴν φύϲιν. οἱ δ' ἄλλοι μεταξὺ τούτων εἰϲίν, οἱ 
-Z/6/780/13	μὲν μᾶλλον, οἱ δ' ἧττον αὐϲτηρότητόϲ τε καὶ γλυκύτητοϲ μετέχοντεϲ. ὁ 
-Z/6/780/14	δ' ἐξ αὐτῶν χυμὸϲ παχύϲ ἐϲτι καὶ ῥᾳδίωϲ ἐμφραττόμενοϲ ἥπατι. καὶ γάρ 
-Z/6/780/15	τοι καὶ τοῦτο περὶ τῶν παχυχύμων τε καὶ γλυκέων ἐδεϲμάτων ἐπίϲταϲθαί 
-Z/6/780/16	τε καὶ μεμνῆϲθαι καλόν, ὡϲ ἥπατόϲ τε καὶ ϲπληνὸϲ ἐμφρακτικόϲ ἐϲτιν 
-Z/6/781/1	ὁ | ἐξ αὐτῶν χυμόϲ. εἰ δὲ καὶ βραχεῖά τιϲ ἀρχὴ φλεγμονῆϲ εἴη κατὰ 
-Z/6/781/2	τὰ ϲπλάγχνα, ταύτην αὐξάνουϲιν ἱκανῶϲ, ὥϲπερ γε καὶ τὰϲ ἐμπνευ-
-Z/6/781/3	ματώϲειϲ καὶ τὰϲ ϲκιρρώδειϲ διαθέϲειϲ παροξύνουϲι καὶ δηλονότι καὶ 
-Z/6/781/4	τὰϲ τῶν ἀποϲτημάτων γενέϲειϲ. ἀλλ' ἴϲωϲ ταῦτα πορρωτέρω τῆϲ ὑγι-
-Z/6/781/5	εινῆϲ διαίτηϲ ἐϲτίν, ἧϲ μόριον ὁ προκείμενοϲ ἐκδιδάϲκει λόγοϲ. ἐπ' 
-Z/6/781/6	αὐτὰ οὖν αὖθιϲ ἴωμεν, ὅϲα τῶν παχυχύμων ἢ γλίϲχρων ἐδεϲμάτων 
-Z/6/781/7	ἐϲτὶ προϲτιθέντεϲ· ἔνια μὲν γὰρ αὐτῶν παχύχυμα μόνον ἐϲτὶν ὥϲπερ 
-Z/6/781/8	ἡ φακῆ, γλίϲχρα δ' ἄλλα καθάπερ ἡ μαλάχη, τινὰ δ' ἄμφω πέπονθεν, 
-Z/6/781/9	ὥϲπερ τά θ' ὑπ' Ἀριϲτοτέλουϲ ὀϲτρακόδερμα καλούμενα καὶ τὰ μαλάκια. 
-Z/6/781/10	  Καλλίϲτη δ' ἐϲτὶ τροφὴ τοῖϲ ϲώμαϲιν ἡμῶν ἀπὸ τῶν μήτε 
-Z/6/781/11	παχυχύμων μήτε γλίϲχρων, ἐξ ὧν αἷμα ϲύμμετρον τῇ ϲυϲτάϲει γεννᾶται.  
-Z/6/781/12	μοχθηρὸν γοῦν ἐϲτι καὶ τὸ λίαν λεπτόν. βραχείαϲ γὰρ οὔϲηϲ τῆϲ ἐξ 
-Z/6/781/13	αὐτοῦ τροφῆϲ ἀϲθενῆ καὶ ἰϲχνὰ γίνεται τὰ οὕτω διαιτώμενα ϲώματα. 
-Z/6/781/14	κάλλιϲτα τοίνυν εἰϲ ὑγίειαν ἐδέϲματα τὰ μέϲην ἔχοντα τῶν εἰρημένων 
-Z/6/782/1	τὴν φύϲιν, ὡϲ μηδὲν ἐπικρατεῖν ἐν αὐτοῖϲ ἰϲχυρῶϲ, | μήτ' οὖν τὸ παχὺ 
-Z/6/782/2	μήτε τὸ κολλῶδεϲ, ὃ ϲυνελθόντοϲ τῷ παχεῖ τοῦ γλίϲχρου γίνεται, μήτε 
-Z/6/782/3	τὸ λεπτὸν ἱκανῶϲ· ἀλλὰ καὶ τὸ τελέωϲ ψαθυρόν, ὡϲ μηδὲ τοὐλάχιϲτον 
-Z/6/782/4	ἔχειν κολλώδουϲ χυμοῦ, μοχθηρόν. οἱ γοῦν ἐξ ἐλύμου τε καὶ κέγχρου 
-Z/6/782/5	ϲκευαζόμενοι τῶν ἄρτων ἐγγὺϲ ἥκουϲι τοῦ δόξαι τινὰ ψάμμον ἢ τέ-
[0057]  [038]  []  []

-Z/6/782/6	φραν ἐϲθίειν. διὸ καὶ δεῖται τὸ γινόμενον ἐξ αὐτῶν ἔτνοϲ, ὥϲπερ γε 
-Z/6/782/7	καὶ ὁ λέκιθοϲ, ἅπαϲι τοῖϲ λιπαροῖϲ τε καὶ γλίϲχροιϲ μεμῖχθαι. λίποϲ 
-Z/6/782/8	τε οὖν ϲυῶν καὶ ϲτέαρ αἰγῶν ἔλαιόν τε καὶ γάλα προβάτων ἢ βοῶν 
-Z/6/782/9	ἐπεμβάλλοντεϲ αὐτοῖϲ οἱ κατὰ τοὺϲ ἀγροὺϲ ἐϲθίουϲιν. ἔτνοϲ μὲν οὖν 
-Z/6/782/10	ὀνομάζω τὸ ἐκ τῶν ἐρειχθέντων ὀϲπρίων τε καὶ χεδροπῶν ϲκευαζό-
-Z/6/782/11	μενον, λέκιθον δὲ τὸ ἐκ τῶν ἀλεϲθέντων ἄλευρον ἑψόμενον ἐν ὕδατι 
-Z/6/782/12	προϲεμβαλλομένου τινὸϲ λιπαροῦ. ἔνια δὲ τῶν ἐδεϲμάτων αὐτὰ μὲν ἐφ' 
-Z/6/782/13	ἑαυτῶν ὁρώμενα πρὸ τοῦ τῆϲ οἰκείαϲ τυχεῖν παραϲκευῆϲ, εἴτε δι' ἑψήϲεωϲ 
-Z/6/782/14	εἴτε δι' ὀπτήϲεωϲ εἴτε καὶ ταγηνίϲεωϲ ἢ καὶ διὰ μόνηϲ βρέξεωϲ, ϲκληρὰ 
-Z/6/782/15	καὶ γεώδη φαίνεται, βρεχόμενα δ' ἢ ἑψόμενα μαλακά, καθάπερ ἐν μὲν 
-Z/6/782/16	τοῖϲ ϲιτηροῖϲ ϲπέρμαϲιν αἱ κριθαὶ καὶ οἱ πυροί, τῶν δ' ἐπὶ δένδροιϲ 
-Z/6/782/17	γεννωμένων καρπῶν οἱ κῶνοι. προϲέχειν οὖν ϲε χρὴ καὶ τούτῳ τὸν 
-Z/6/783/1	νοῦν, οὐ μόνον ὅταν εἰϲ ξένην ἀφικό|μενοϲ χώραν ἐϲθίειν τι μέλλῃϲ 
-Z/6/783/2	ἄηθεϲ, ἀλλὰ καὶ παρ' ἡμῖν αὐτοῖϲ προπειρώμενον ἑκάϲτου τῆϲ φύϲεωϲ 
-Z/6/783/3	ἐν τῷ διαβρέχειν ὕδατι μόνῳ χωρὶϲ ἑψήϲεωϲ ἢ ϲὺν ἑψήϲει τε καὶ 
-Z/6/783/4	ὀπτήϲει. τὰ μὲν γὰρ εἰϲ ὄγκον ἐξαιρόμενα τῶν ϲπερμάτων ἢ ὅλωϲ 
-Z/6/783/5	τῶν καρπῶν ἀποβάλλοντά τε ταχέωϲ τὴν ἀρχαίαν ϲκληρότητα καὶ  
-Z/6/783/6	ξηρότητα μεθιϲτάμενά τε πρὸϲ τὸ μαλακώτερον καὶ ὑγρότερον ἀμείνω 
-Z/6/783/7	πάντ' ἐϲτί, τὰ δὲ φυλάττοντα τὸν ἔμπροϲθεν ὄγκον ἅμα τῇ ϲκληρό-
-Z/6/783/8	τητι χείρω. καὶ γὰρ δύϲπεπτα πάντα τὰ τοιαῦτα καὶ γεώδη ταῖϲ οὐϲί-
-Z/6/783/9	αιϲ ἐϲτίν, ὡϲ μόλιϲ αἱματοῦϲθαι, δεόμενα ῥωμαλέαϲ δυνάμεωϲ εἰϲ τὴν 
-Z/6/783/10	ἐν τῷ ϲώματι κατεργαϲίαν ἐν τῷ πέττεϲθαί τε κατὰ γαϲτέρα καὶ καθ' 
-Z/6/783/11	ἧπάρ τε καὶ φλέβαϲ αἱματοῦϲθαι. ἀποτυγχάνεται μὲν οὖν ἑκατέρα τῶν 
-Z/6/783/12	ἐνεργειῶν ἐν τοῖϲ ἀϲθενέϲι ϲώμαϲι καὶ γεννᾶται χυμὸϲ ἐκ τῶν τοιούτων 
-Z/6/783/13	ἐδεϲμάτων ὁ καλούμενοϲ ὠμόϲ, ἐφ' ᾧ νόϲοι παντοῖαι ϲυνίϲτανται. ἐπεὶ 
-Z/6/783/14	δὲ καθ' ἕκαϲτον εἶδοϲ καρποῦ πολλή τίϲ ἐϲτιν ἡ διαφορά, προβρέχειν 
-Z/6/783/15	ἀξιῶ ϲε καὶ προέψειν ἐνίοτε τῶν μελλόντων ἐϲθίεϲθαί τινα, πεῖραν 
-Z/6/783/16	ἀϲφαλῆ λαμβάνοντα τῆϲ φύϲεωϲ αὐτῶν. ὁ γοῦν ἐμὸϲ πατήρ, ἐπιμελὴϲ 
-Z/6/784/1	ὢν | περὶ τὰ τοιαῦτα, καὶ ἀμυγδάλαϲ καὶ κάρυα τὰ μεγάλα πολλάκιϲ 
-Z/6/784/2	οὕτωϲ ἐδοκίμαζε. καλοῦϲι δ' ἔνιοι τὰ μὲν τοιαῦτα βαϲιλικά, τὰ δὲ 
-Z/6/784/3	ϲμικρὰ Ποντικὰ καὶ λεπτοκάρυα. τὴν δὲ αὐτὴν βάϲανον ἐποιεῖτο καὶ 
-Z/6/784/4	τῶν βαλάνων, ὡϲαύτωϲ δὲ καὶ τῶν κυάμων καὶ πιϲῶν καὶ λαθύρων 
-Z/6/784/5	καὶ θέρμων ὤχρων τε καὶ δολίχων ἁπάντων τε τῶν τοιούτων ἀπο-
-Z/6/784/6	βρέχων ἢ προέψων, εἶθ' ὁρῶν, εἰϲ ὅϲον ἐξοιδίϲκεται. 
-Z/6/784/7	  περὶ δὲ τῆϲ πτιϲάνηϲ τί δεῖ καὶ λέγειν; ἤδη γὰρ τοῦτό γε καὶ 
-Z/6/784/8	οἱ παῖδεϲ ἴϲαϲιν, ὡϲ ἡ μὲν ὀγκουμένη ταχέωϲ ἀρίϲτη, μοχθηρὰ δ' ἡ 
-Z/6/784/9	χρόνῳ πολλῷ βραχὺν ὄγκον ἴϲχουϲα. τήκεται μὲν γὰρ ἡ προτέρα 
-Z/6/784/10	ῥηθεῖϲα καὶ γίνεται παχὺϲ αὐτῆϲ ὁ χυλόϲ, ἡ δ' ἑτέρα δύϲτηκτόϲ τ' ἐϲτὶ 
-Z/6/784/11	καὶ ϲκληρὰ διαμένει βραχύτατον ἀνιεῖϲα χυλόν.  
-Z/6/784/12	  ἔνια δὲ τῶν Δημητρίων ϲπερμάτων οὐδ' ὅλωϲ ὀγκοῦϲθαι πέφυκεν 
-Z/6/784/13	ἑψόμενα καὶ κεκλήκαϲιν ἀτέραμνα τὰ τοιαῦτα τῶν παλαιῶν Ἑλλήνων 
-Z/6/784/14	ἔνιοι. οὕτωϲ οὖν καὶ τοὺϲ πυροὺϲ ὁ ἐμὸϲ πατὴρ ἐδοκίμαζε καὶ προϲ-
-Z/6/784/15	έτι τῷ πλήθει τῶν ἀλεύρων. οἱ μὲν γὰρ ἀγαθοὶ πλεῖϲτον ἄλευρον, 
-Z/6/784/16	οἱ μοχθηροὶ δ' ὀλίγον ἐργάζονται. 
-Z/6/784/17	  μὴ τοίνυν μηδὲ ϲὺ κατὰ τὸ πάρεργον ἀκούϲῃϲ ὧν λέγω. κοινόϲ 
-Z/6/785/1	τε γὰρ ὁ | λόγοϲ ἐϲτὶν ἁπάντων μὲν ϲπερμάτων, ἁπάντων δὲ καρπῶν, 
-Z/6/785/2	ὅϲουϲ ἀποθέϲθαι δυνατόν, ἐξηταϲμένοϲ τε καὶ κεκριμένοϲ ὑπ' ἐμοῦ τε 
-Z/6/785/3	καὶ τοῦ πατρὸϲ ἐν χρόνῳ πολλῷ μακρᾷ τε πείρᾳ. δῆλον δ' ὅτι τῶν 
-Z/6/785/4	καρπῶν εἰϲ ἀπόθεϲιν ἐπιτηδείουϲ λέγω τοὺϲ πρὶν ϲαπῆναι ξηραινομέ-
-Z/6/785/5	νουϲ. ἔνιοι γὰρ οὐχ ὑπομένουϲι τοῦτο, καθάπερ τὰ μόρα καὶ οἱ καλού-
-Z/6/785/6	μενοι πέπονέϲ τε καὶ οἱ μηλοπέπονεϲ ἔτι τε Περϲικὰ καὶ ὅϲα τούτοιϲ 
-Z/6/785/7	ἐϲτὶ παραπλήϲια· φθάνει γὰρ ϲηπόμενα πρὶν ξηρανθῆναι. 
-Z/6/785/8	  κολοκύνθαϲ γε μὴν εἰϲ λεπτὰ μόρια τέμνοντεϲ ξηραίνουϲιν ἔνιοι 
-Z/6/785/9	καθάπερ γε καὶ τοὺϲ βωλίταϲ ἄλλοι. καὶ γνώριϲμά γε τοῦ μοχθηρὸν 
-Z/6/785/10	εἶναι τὸν μύκητα μέγιϲτον νομίζουϲι τὸ ξηρανθῆναι μὴ δύναϲθαι. 
-Z/6/785/11	  περὶ δὲ τῶν κοκκυμήλων τί δεῖ καὶ λέγειν; οὐδεὶϲ γὰρ ἀγνοεῖ 
-Z/6/785/12	τὴν ἀπόθεϲιν αὐτῶν οὐκ ἐν Δαμαϲκῷ μόνον ἢ κατὰ τὴν Ἰβηρίαν ἀλλὰ 
-Z/6/785/13	καὶ παρ' ἡμῖν γιγνομένην. ὥϲτ' ὀλίγιϲτοι τῶν καρπῶν εἰϲιν οἱ μὴ δυνά-
-Z/6/785/14	μενοι ξηρανθῆναι πλὴν πέπονεϲ, ὡϲ ἔφην, καὶ μηλοπέπονεϲ τά τ' 
-Z/6/785/15	Ἀρμενιακὰ καὶ τὰ Περϲικὰ καὶ πραικόκκια παρὰ Ῥωμαίοιϲ ὀνομαζό-
-Z/6/786/1	μενα. καὶ γὰρ τὰ ϲῦκα ξηρανθέντα δια|μένει καὶ οἱ ϲικυοὶ ταῖϲ κολο-
-Z/6/786/2	κύνθαιϲ ὡϲαύτωϲ. ἀλλὰ καὶ ταῦτα τοῦ χειμῶνοϲ εἰϲ χρείαν ἀγόμενα 
-Z/6/786/3	τὴν αὐτὴν ἐξέταϲιν δέχεται. τὰ μὲν γὰρ ταχέωϲ ἐν ὕδατι βρεχόμενα 
-Z/6/786/4	καὶ χωρὶϲ ἑψήϲεωϲ καὶ ϲὺν ἐκείνῃ κάλλιϲτα τῶν ὁμοειδῶν ἐϲτι, τὰ δ'  
-Z/6/786/5	ἐπὶ πλεῖϲτον χρόνον τοῦτο πάϲχοντα καὶ ϲμικρὸν ἐπιδιδόντα τοῖϲ 
-Z/6/786/6	ὄγκοιϲ μοχθηρὰ πάντ' ἐϲτί. γίγνωϲκε τοίνυν οὐ μόνον εἰϲ πέψιν ἀμείνω 
-Z/6/786/7	τὰ ταχέωϲ οἰδιϲκόμενα τῶν ἐδεϲμάτων, ἀλλὰ καὶ εἰϲ εὐχυμίαν, ἧϲ 
-Z/6/786/8	ἕνεκα τὰ κατὰ τοῦτο τὸ γράμμα λέγεται πάντα. καὶ γὰρ ὅτι βελτίω 
-Z/6/786/9	φύϲει τὰ ταχέωϲ ἐξογκούμενα καὶ διότι πέττεται μᾶλλον, ἀμείνουϲ 
-Z/6/786/10	γεννᾷ χυμούϲ. οὐδὲν γὰρ οὕτωϲ εἰϲ εὐχυμίαν ϲυντελεῖ πᾶϲιν ἐδέϲμα-
-Z/6/786/11	ϲιν, ὡϲ τὸ πεφθῆναι καλῶϲ ἐν τῇ γαϲτρί. καὶ γὰρ τὴν δευτέραν 
-Z/6/786/12	καὶ τρίτην πέψιν ἐπιδέχεται ταῦτα μᾶλλον. ἔμαθεϲ δὲ ὅτι δευτέρα μὲν 
-Z/6/786/13	πέψιϲ ἐν ἥπατί τε καὶ φλεψὶ γίνεται, τρίτη δὲ ἐν ἑκάϲτῳ τῶν τρεφο-
-Z/6/786/14	μένων μορίων, ἧϲ ἕνεκα καὶ τῶν δύο προτέρων δεόμεθα. τρέφεται μὲν 
-Z/6/786/15	γὰρ ὅϲα τρέφεται τῶν τρεφόντων αὐτὰ μεταβαλλομένων τε κατὰ ποι-
-Z/6/787/1	ότητα κἀξομοιουμένων τοῖϲ τρεφομένοιϲ. μεταβάλ|λεται δὲ τὰ προ-
-Z/6/787/2	παραϲκευαϲθέντα καὶ προπεφθέντα τῶν ἀπέπτων μᾶλλον. ἀλλήλαϲ γὰρ 
-Z/6/787/3	αἱ πέψειϲ διαδέχονται, τὴν μὲν τῆϲ γαϲτρὸϲ τὸ ἧπαρ, τὴν δὲ τούτου 
-Z/6/787/4	τὰ τρεφόμενα μόρια. καὶ τοίνυν καὶ προπαραϲκευάζει τοῖϲ μὲν ἐν τῷ 
-Z/6/787/5	ϲώματι μορίοιϲ ἅπαϲι τὴν τροφὴν τὸ ἧπαρ, ἐκείνῳ δ' ἡ γαϲτήρ, ἐκείνῃ 
-Z/6/787/6	δὲ τὸ ϲτόμα καὶ τούτῳ τινὰ μὲν ἕψηϲιϲ, τινὰ δ' ὄπτηϲιϲ ἢ ταγήνιϲιϲ 
-Z/6/787/7	ἤ τιϲ ἁπλῆ βρέξιϲ. ἅπαϲι δὲ τούτοιϲ ἡ διοικοῦϲα φύϲιϲ τὰ τοὺϲ καρ-
-Z/6/787/8	ποὺϲ φέροντα φυτὰ παραϲκευάζει καί τινά γε τῶν ὑπ' αὐτῆϲ γενο-
-Z/6/787/9	μένων οὔθ' ἑψήϲεωϲ οὔτ' ὀπτήϲεωϲ οὔτε βρέξεωϲ οὔτ' ἄλληϲ δεῖται 
-Z/6/787/10	παραϲκευῆϲ. ταῦτα μὲν ἐν τῷ καθόλου χρὴ μεμνῆϲθαι· κοινὰ γὰρ 
-Z/6/787/11	ἁπάντων ἐϲτὶ τῶν ἐϲθιομένων. 
-Z/6/787/12	  Ἐπὶ δὲ τὰ κατὰ μέροϲ ἴωμεν, ὅϲα λέγοντεϲ ἀπελίπομεν. ἐν 
-Z/6/787/13	μὲν οὖν τοῖϲ τῶν ζῴων μορίοιϲ δύϲπεπτά ἐϲτιν ἔντερά τε καὶ γαϲτὴρ 
-Z/6/787/14	καὶ μήτρα καὶ ὦτα καὶ ὀφθαλμοὶ καὶ οὐραῖα, ἐν δὲ τοῖϲ Δημητρίοιϲ  
-Z/6/787/15	ϲπέρμαϲι τὰ πλεῖϲτα, καθάπερ γε καὶ λαχάνων καὶ φυτῶν καὶ τῶν 
-Z/6/787/16	καλουμένων ὡραίων. ἔντερα μὲν οὖν καὶ γαϲτὴρ καὶ μήτρα ϲκληροτέ-
-Z/6/788/1	ραν τε τῶν ϲαρκῶν ἔχει τὴν | οὐϲίαν ἀπεπτοτέραν τε τοϲοῦτον ὅϲον 
-Z/6/788/2	καὶ ϲκληροτέραν ἧττόν τε τῶν ϲαρκῶν τρέφει καὶ ἧττον εὔχυμά ἐϲτιν. 
-Z/6/788/3	  αἱ δ' οὐραὶ καὶ τούτων ἔτι ϲκληρότεραι καὶ τἄλλα ἀνὰ λόγον τῇ 
-Z/6/788/4	ϲκληρότητι κατ' αὐτάϲ ἐϲτι περί τε πέψιν καὶ θρέψιν, πλὴν οὐ περιτ-
-Z/6/788/5	τωματικαὶ διὰ τὴν κίνηϲιν. ὅμοιοι δ' αὐταῖϲ εἰϲιν ἐπὶ τῶν πτηνῶν 
-Z/6/788/6	ζῴων οἱ τράχηλοι. 
-Z/6/788/7	  κοιλίαι δ' οὐδὲν ὅμοιαι τοῖϲ πτηνοῖϲ τε καὶ πεζοῖϲ ζῴοιϲ εἰϲί. 
-Z/6/788/8	καὶ γὰρ παχεῖαι καὶ ϲκληραὶ καὶ διὰ τοῦτο δύϲπεπτοι καὶ πολύτρο-
-Z/6/788/9	φοι πεφθεῖϲαι τοῖϲ πτηνοῖϲ εἰϲι. κάλλιϲται δὲ τῶν ἀλεκτορίδων καὶ 
-Z/6/788/10	χηνῶν, καίτοι τἄλλα τοῦ χηνὸϲ μόρια ϲκληρά τ' ἐϲτὶ καὶ δύϲπεπτα 
[0057]  [038]  []  []

-Z/6/788/11	καὶ περιττωματικὰ πλὴν τῶν πτερῶν. ἐν δὲ τοῖϲ μεγάλοιϲ ϲτρουθοῖϲ, 
-Z/6/788/12	ἃϲ νῦν ὀνομάζουϲι ϲτρουθοκαμήλουϲ, πάντα τὰ μέρη ϲκληρὰ καὶ δύϲ-
-Z/6/788/13	πεπτα καὶ περιττωματικά. 
-Z/6/788/14	  τῶν δ' ὤτων ὁ μὲν χόνδροϲ ἄτροφόν τ' ἐϲτὶ καὶ ἄπεπτον ϲῶμα, 
-Z/6/788/15	τὸ δ' ἔξωθεν δέρμα λεπτὸν καὶ ξηρὸν ὀλιγότροφόν τε καὶ δύϲπεπτον. 
-Z/6/788/16	  ὀφθαλμοὺϲ δ' ὀλίγοι μὲν ἐϲθίουϲι, ϲύγκεινται δ' ἐξ ἀνομοίων οὐϲιῶν. 
-Z/6/789/1	ἑτέραϲ μὲν γὰρ φύϲεώϲ εἰϲιν οἱ | χιτῶνεϲ αὐτῶν, ἑτέραϲ δὲ οἱ μύεϲ, 
-Z/6/789/2	ἄλληϲ δὲ τὸ κρυϲταλλοειδὲϲ καὶ τὸ ὑαλοειδέϲ. 
-Z/6/789/3	  ἐξ αὐτῶν δὲ οἱ μύεϲ εὐπεπτότατοι μόνοι τῶν γε ἐπιτήδειον εἰϲ 
-Z/6/789/4	εὐχυμίαν τὴν φύϲιν ἐχόντων ζῴων, οἷοίπέρ εἰϲιν οἱ ϲύμμετροι κατὰ 
-Z/6/789/5	τὴν ἡλικίαν ὕεϲ. εἶεν δ' ἂν οὗτοι τοῖϲ μὲν ἀκμάζουϲιν ἀνθρώποιϲ καὶ 
-Z/6/789/6	γυμναζομένοιϲ οἱ τέλειοι, τοῖϲ δὲ παρακμάζουϲιν οἱ ἔτ' αὐξανόμενοι. 
-Z/6/789/7	τῶν δὲ πάνυ ϲμικρῶν χοίρων ἡ ϲὰρξ περιττωματική. μοχθηρὰ δὲ ὑπὸ 
-Z/6/789/8	ϲκληρότητόϲ τε καὶ ξηρότητοϲ ἡ τῶν γεγηρακότων. 
-Z/6/789/9	  ἀρίϲτηϲ δὲ τῆϲ τῶν ὑῶν ἐδωδῆϲ οὔϲηϲ ἐν τοῖϲ πεζοῖϲ ζῴοιϲ ἐφε-
-Z/6/789/10	ξῆϲ ἐϲτιν ἡ τῶν ἐρίφων καὶ μετὰ ταύτην ἡ τῶν μόϲχων. 
-Z/6/789/11	  ἡ δὲ τῶν ἀρνῶν ϲὰρξ ὑγρὰ καὶ γλίϲχροϲ καὶ βλεννώδηϲ ἐϲτί. τῶν  
-Z/6/789/12	δ' ἄλλων πεζῶν ζῴων τῆϲ ἐδωδῆϲ ἀπέχεϲθαι κελεύω τὸν εὐχυμίαϲ 
-Z/6/789/13	προνοούμενον. ἡ δὲ κατ' εἶδοϲ αὐτῶν διαφορὰ κατὰ τὸ τρίτον εἴρηται 
-Z/6/789/14	Περὶ τῶν ἐν ταῖϲ τροφαῖϲ δυνάμεων. 
-Z/6/789/15	  Ἔν γε μὴν τοῖϲ Δημητρίοιϲ ϲπέρμαϲιν ἄριϲτον εἰϲ εὐχυμίαν 
-Z/6/789/16	ἔδεϲμα καλῶϲ ἡψημένη πτιϲάνη. ϲυνενδείκυται δ' ὁ λόγοϲ οὗτοϲ ἀρί-
-Z/6/789/17	ϲτην εἶναι χρῆναι τὴν κριθήν· οὐ γὰρ ἕψεται καλῶϲ ἡ πτιϲάνη μὴ 
-Z/6/790/1	τοιαύτηϲ οὔ|ϲηϲ αὐτῆϲ διὰ τὸ μήτε πλεῖϲτον ἐξοιδίϲκεϲθαι διαβρεχο-
-Z/6/790/2	μένη μήτε χυλοῦϲθαι τηκομένη. ἀλλὰ περὶ μὲν πτιϲάνηϲ ἔν τε τῷ 
-Z/6/790/3	Περὶ τῶν ἐν ταῖϲ τροφαῖϲ δυνάμεων καὶ τοῖϲ τῆϲ Θεραπευτικῆϲ μεθό-
-Z/6/790/4	δου καὶ τοῖϲ εἰϲ τὸ Περὶ διαίτηϲ ὀξέων Ἱπποκράτουϲ ὑπομνήμαϲιν 
-Z/6/790/5	ἐπὶ πλέον εἴρηται. νυνὶ δ' ἀρκεῖ δεδηλῶϲθαι τὸ κεφάλαιον, οὗ χρῄζο-
-Z/6/790/6	μεν εἰϲ τὸν ἐνεϲτῶτα λόγον, ὡϲ ἀμεμπτότατον εἴη πάντων ἐδεϲμάτων 
-Z/6/790/7	εἰϲ εὐχυμίαν τε καὶ φυλακὴν ὑγιείαϲ ἡ πτιϲάνη καλῶϲ ἐϲκευαϲμένη, 
-Z/6/790/8	τρέφει γε μὴν ἧττον ἄρτου καλλίϲτου, περὶ οὗ καὶ αὐτοῦ λέλεκται 
-Z/6/790/9	κατὰ τὸ πρῶτον γράμμα Περὶ τῶν ἐν ταῖϲ τροφαῖϲ δυνάμεων. 
-Z/6/790/10	  τὰ δ' ἄλφιτα οὐ τὴν αὐτὴν ἀρετὴν ἔχει τῇ πτιϲάνῃ πρὸϲ εὐχυ-
-Z/6/790/11	μίαν ἢ ὑγιείαϲ φυλακήν, ἀλλ' οὐδὲ μᾶζα. πέφρυκται γὰρ ἐν τοῖϲ ἀλ-
-Z/6/790/12	φίτοιϲ ἡ κριθὴ καὶ διὰ τοῦτο ξηραίνει τῆϲ πτιϲάνηϲ ὑγραινούϲηϲ. ἐϲτὶ 
-Z/6/790/13	δὲ καὶ γλίϲχροϲ ὁ χυλὸϲ αὐτῆϲ ὥϲπερ καὶ τῆϲ τήλεωϲ οὐκ ἔχων τὸ 
-Z/6/790/14	ἐμφρακτικόν. 
-Z/6/790/15	  τῆλιϲ μὲν οὖν οὐκ εὔχυμοϲ, ἐὰν πλεονάζῃ τιϲ ἐν αὐτῇ, πτιϲάνην 
-Z/6/790/16	δὲ κἂν καθ' ἑκάϲτην ἡμέραν εἰϲ κόρον ἐϲθίῃϲ, οὐδὲν εἰϲ εὐχυμίαν βλαβήϲῃ.  
-Z/6/790/17	  καὶ περὶ κυάμου δ' ἂν ἔλεγον ταὐτόν, εἰ μὴ φυϲώδηϲ ἦν· οὔτε 
-Z/6/790/18	γὰρ κακόχυμοϲ οὔτ' ἐμφρακτικόϲ, ἅπερ ἐϲτὶ κεφάλαια τῶν ὑγιεινῶν 
-Z/6/790/19	ἐδεϲμάτων· ὑπάρχει δ' αὐτῷ ταῦτα διότι ῥυπτικὴν ἔχει ποιότητά τε 
-Z/6/790/20	καὶ δύναμιν ἐν ἑαυτῷ καθάπερ ἡ κριθή. 
-Z/6/790/21	  τῷ πιϲῷ δὲ τὸ μὲν ἄφυϲον ὑπάρχει, τὸ ῥυπτικὸν δ' οὐκ ἴϲον 
-Z/6/790/22	τῷ κυάμῳ. 
-Z/6/791/1	  περὶ δὲ φακῆϲ, ὅτι κακόχυμόϲ ἐϲτι καὶ | μελαγχολική, ϲχεδὸν οὐδεὶϲ 
-Z/6/791/2	ἀγνοεῖ. ὡϲ φαρμάκῳ δ' αὐτῇ χρώμεθα πολλάκιϲ ἐπὶ πολλῶν παθη-
-Z/6/791/3	μάτων, ἀλλ' οὐ νῦν ἐκείνων ὁ καιρόϲ. 
-Z/6/791/4	  ὦχροι δὲ καὶ δόλιχοι τῶν μὲν εἰρημένων χείρουϲ, ἀμείνουϲ δὲ 
-Z/6/791/5	λαθύρων. 
-Z/6/791/6	  ὄλυραν δὲ μετὰ τὴν κριθὴν τίθει καὶ μετ' ἐκείνην τίφην. 
-Z/6/791/7	  ἔλυμοϲ δέ ϲοι φευκτέοϲ ἀεί· καλοῦϲι δ' αὐτὸν ἔνιοι μελίνην τῶν 
-Z/6/791/8	παλαιῶν. 
-Z/6/791/9	  ὁ δὲ κέγχροϲ ὁμογενὴϲ μέν ἐϲτι τῷδε τῷ ϲπέρματι, μοχθηρὸϲ 
-Z/6/791/10	δ' ἧττον. 
-Z/6/791/11	  ὅ γε μὴν ἐρέβινθοϲ, εἰ καὶ τρόφιμοϲ, ἀλλ' οὐκ εὔχυμοϲ, φυϲώδηϲ 
-Z/6/791/12	δ' οὐδὲν ἧττόν ἐϲτι κυάμου, παροξύνει δὲ καὶ πρὸϲ ϲυνουϲίαν ἅμα τῷ 
-Z/6/791/13	καὶ τὸ ϲπέρμα πλέον γεννᾶν. 
-Z/6/791/14	  ὁ δὲ θέρμοϲ ἱκανῶϲ παχύχυμοϲ· εὔδηλον δ', ὅτι καὶ τρόφιμοϲ, 
-Z/6/791/15	εἴπερ παχύχυμοϲ, οὐ μὴν κακόχυμοϲ. 
-Z/6/791/16	  τῶν δ' ἄλλων ὀϲπρίων οὐδὲ μεμνῆϲθαι καλὸν εἰϲ εὐχυμίαϲ λόγον, 
-Z/6/791/17	ὧν γε οὐδὲ ἐϲθίουϲιν οἱ ἄνθρωποι πρὶν ὑπὸ λιμοῦ βιαϲθῆναι. περὶ 
-Z/6/791/18	μὲν οὖν ὀϲπρίων αὐτάρκωϲ εἴρηται, περὶ δὲ καρπῶν ἐφεξῆϲ ἂν εἴη ῥητέον. 
-Z/6/791/19	  Εἰϲὶ δ' οἱ μὲν ἀπὸ δένδρων ὀλίγου δεῖν ἅπαντεϲ κακόχυμοι 
-Z/6/792/1	πλὴν τῶν καϲτανικῶν ὀνομαζομένων βα|λάνων. αὗται δὲ πεφθεῖϲαι 
-Z/6/792/2	καλῶϲ ἐν τῇ γαϲτρὶ τρόφιμοι μέν εἰϲι καὶ παχύχυμοι, κακόχυμοι δ' οὐδα-
-Z/6/792/3	μῶϲ. τῶν δ' ἄλλων οἱ μὲν ὡραῖοι καλούμενοι καρποὶ κακόχυμοι πάντεϲ  
-Z/6/792/4	εἰϲίν. ἐὰν δὲ καὶ διαφθαρῶϲιν ἐν τῇ γαϲτρί, φαρμάκου δηλητηρίου 
-Z/6/792/5	πληϲίον ἥκουϲιν ὥϲπερ καὶ τὰ μόρα καίτοι μετριώτερα τῶν Περϲικῶν 
-Z/6/792/6	ὀνομαζομένων ὄντα καὶ τῶν κοκκυμήλων ὅμωϲ τὴν διαφθορὰν οὐδὲν 
-Z/6/792/7	ἧττον ἐκείνων ἔχει μοχθηράν. 
-Z/6/792/8	  ἣν δ' ὀνομάζουϲιν ἰδίωϲ οἱ Ἕλληνεϲ ὀπώραν ἐν ϲύκοιϲ καὶ ϲτα-
-Z/6/792/9	φυλαῖϲ οὖϲαν, ἀμείνων μέν ἐϲτι τῶν εἰρημένων, οὐ ϲμικρὰν δ' ἔχει δια-
-Z/6/792/10	φορὰν 〈τῷ〉 ἢ πέπειρον ἀκριβῶϲ εἶναι τὸν καρπὸν ἢ μηδέπω τοιοῦτον. 
-Z/6/792/11	ἐγγὺϲ γὰρ τῶν ἀβλαβῶν ἐϲτι τελέωϲ τὰ πέπειρα ϲῦκα καὶ μετὰ ταῦτα 
-Z/6/792/12	ἡ πέπειροϲ ϲταφυλή. κρεμαϲθεῖϲα δὲ καὶ ἥδε τὸ φυϲῶδεϲ ἀποτίθεται 
-Z/6/792/13	καὶ γίνεται τελέωϲ ἄμεμπτοϲ. 
-Z/6/792/14	  ἰϲχάδων δὲ πέρι δόξειεν ἄν τιϲ ἐναντία λέγων ἀληθεύειν, εἰ κακο-
-Z/6/792/15	χύμουϲ τε ἅμα καὶ εὐχύμουϲ αὐτὰϲ εἴποι νοϲῶδέϲ τέ τι καὶ ὑγιεινὸν 
-Z/6/792/16	ἐχούϲαϲ. ἐὰν μὲν γὰρ αὗται διεξέρχωνται τὰ κατὰ γαϲτέρα, καὶ ἡ ἀπ' 
-Z/6/792/17	αὐτῶν ἀναδοθεῖϲα τροφὴ διά τε τοῦ ἥπατοϲ καὶ τῶν νεφρῶν, ὑγιειναί 
-Z/6/793/1	τέ εἰϲι καὶ εὔχυμοι· βρα|δύνουϲαι δὲ κακοχυμότεραί πωϲ γίνονται καὶ 
-Z/6/793/2	φθειρῶν πολλῶν γεννητικαί. μετὰ δὲ καρύων ἐϲθιόμεναι κάλλιϲτόν 
-Z/6/793/3	εἰϲιν ἔδεϲμα καθάπερ γε καὶ μετὰ ἀμυγδάλων, ἀλλὰ μετὰ τούτων μὲν 
-Z/6/793/4	ὡϲ ἐκφρακτικῶν καὶ ῥυπτικῶν, οὐ μὴν εὐχύμων γε τοῖϲ καρύοιϲ ὡϲ-
-Z/6/793/5	αύτωϲ οὐδὲ τροφίμων, ἅμα δὲ τοῖϲ καρύοιϲ βελτίουϲ εἰϲ ἅπαντα. καί 
-Z/6/793/6	τινεϲ τῶν ϲυγγραψάντων ϲυνθέϲειϲ φαρμάκων θαναϲίμων ἀλεξητήριον 
-Z/6/793/7	αὐτῶν ἁπάντων εἶναί φαϲι προϲλαμβανομέναϲ ἰϲχάδαϲ ἅμα καρύοιϲ 
-Z/6/793/8	τε καὶ πηγάνῳ. 
-Z/6/793/9	  τὰ δ' ἄλλα τῶν ἀκροδρύων εἴδη κακόχυμά ἐϲτι, καὶ μάλιϲθ' ὅϲα 
-Z/6/793/10	τῶν ἀγρίων φυτῶν τε καὶ θάμνων εἰϲὶ καρποί, περὶ ὧν ἐπὶ πλέον 
-Z/6/793/11	εἴρηται κατὰ τὸ δεύτερον γράμμα Τῶν ἐν ταῖϲ τροφαῖϲ δυνάμεων.  
-Z/6/793/12	  μήλων δὲ καὶ ῥοῶν ἀπίων τε καὶ μεϲπίλων οὐχ ὡϲ τροφῆϲ ἀλλ' 
-Z/6/793/13	ὡϲ φαρμάκου χρῄζομεν εἰϲ τόνον ϲτομάχου τε καὶ γαϲτρόϲ. 
-Z/6/793/14	  καρποὶ δ' εἰϲὶ καὶ ϲικυοὶ καὶ πέπονεϲ καὶ μηλοπέπονεϲ, ἀλλ' οὐδὲν 
-Z/6/793/15	οὐδὲ τούτων εὔχυμον· εἰ δὲ μὴ ταχέωϲ ὑπέλθοι, διαφθείρεται κατὰ 
-Z/6/794/1	τὴν γαϲτέρα καὶ τὸν ἐκ τῆϲ διαφθορᾶϲ γινό|μενον χυμὸν ἐγγὺϲ τοῖϲ 
-Z/6/794/2	θαναϲίμοιϲ φαρμάκοιϲ ἐργάζεται. 
-Z/6/794/3	  κολοκύνθη δ' ἄμεμπτοϲ μόνη τῶν τοιούτων καρπῶν, ἀλλὰ καὶ 
-Z/6/794/4	αὕτη διαφθαρεῖϲα κατὰ τὴν γαϲτέρα κακόχυμοϲ ἱκανῶϲ γίνεται, καθά-
-Z/6/794/5	περ καὶ τὰ ϲυκάμινα. καὶ γὰρ καὶ ταῦτα πρὶν διαφθαρῆναι φθάϲαντα 
-Z/6/794/6	ταχέωϲ ὑπελθεῖν οὐδὲν ἐργάζεται φαῦλον, εἴ γε μή τιϲ ἐν αὐτοῖϲ 
-Z/6/794/7	πλεονάζοι· κοινὸν γὰρ τοῦτο περὶ πάντων ὡραίων ἐπίϲταϲθαί ϲε χρὴ 
-Z/6/794/8	καὶ μεμνῆϲθαι. 
-Z/6/794/9	  τῶν δὲ λαχάνων οὐδὲν μὲν εὔχυμον, ἐν μέϲῳ δ' εὐχύμων τε καὶ 
-Z/6/794/10	κακοχύμων θρίδαξ ἐϲτίν, εἶτα μαλάχη καὶ μετ' αὐτὴν ἀτράφαξύϲ τε 
-Z/6/794/11	καὶ ἀνδράχνη καὶ βλίτον καὶ λάπαθον. ἐϲχάτωϲ δὲ κακόχυμα πάντ' 
-Z/6/794/12	ἐϲτίν, ἃ καλοῦϲιν ἄγρια λάχανα, θριδακίνη, χονδρίλη, ϲκάνδιξ, γιγγίδιον, 
-Z/6/794/13	ϲέριϲ, κιχώριον. 
-Z/6/794/14	  αἱ δὲ ῥίζαι τῶν λαχανωδῶν φυτῶν κακόχυμοι μέν, ὅϲαι δριμεῖαι, 
-Z/6/794/15	καθάπερ ἡ τῶν κρομύων καὶ πράϲων καὶ ϲκορόδων καὶ ῥαφανίδων καὶ 
[0057]  [038]  []  []

-Z/6/794/16	δαύκου, μέϲαι δ' εὐχύμων τε καὶ κακοχύμων αἵ τε τῶν ἄρων εἰϲὶ καὶ αἱ 
-Z/6/794/17	τῶν γογγυλίδων, ἃϲ καὶ βουνιάδαϲ ὀνομάζουϲι, καὶ τῆϲ καλουμένηϲ καροῦϲ.|  
-Z/6/795/1	  Ὄρνιθεϲ δὲ καὶ ἰχθύεϲ ὀλίγου δεῖν ἅπαντεϲ εὔχυμοι πλὴν τῶν 
-Z/6/795/2	ἐν ἕλεϲι καὶ λίμναιϲ καὶ ποταμοῖϲ ἰλυώδεϲι καὶ θολεροῖϲ διαιτωμένων. 
-Z/6/795/3	ἀέρι τε γὰρ χείρονι χρῶνται καὶ κινήϲεϲιν ἐλάττοϲι καὶ τροφαῖϲ μοχθη-
-Z/6/795/4	ραῖϲ καὶ μάλιϲθ' ὅταν ἐκ πόλεωϲ μεγάληϲ ῥέῃ τὸ ὕδωρ ἐκκαθαῖρον 
-Z/6/795/5	ἀποπάτουϲ τε καὶ βαλανεῖα καὶ μαγειρεῖα καὶ τὰ τῶν πλυνόντων τὴν 
-Z/6/795/6	ἐϲθῆτα καὶ τὴν ὀθόνην ῥύμματα. χειρίϲτη γὰρ ἡ ϲὰρξ γίνεται τῶν ἐν 
-Z/6/795/7	ὕδατι τοιούτῳ διαιτωμένων ζῴων, μάλιϲτα μέν, ὅταν ἐν αὐτῷ μόνῳ 
-Z/6/795/8	διατρίβωϲι, κἂν ἐπιμιγνύηται δὲ βελτίονι, μοχθηρότεροι πολὺ καὶ οὗτοι 
-Z/6/795/9	τῶν ἐν καθαρᾷ θαλάττῃ διαιτωμένων εἰϲίν. ἄμεμπτοι γὰρ ὀλίγου δεῖν 
-Z/6/795/10	ἅπαντεϲ ὑπάρχουϲιν, ὅϲοι κατὰ τὴν ἄμικτον ὕδατι γλυκεῖ διατρίβουϲιν, 
-Z/6/795/11	ὥϲπερ οἵ τε πελάγιοι καλούμενοι καὶ οἱ πετραῖοι· καὶ γὰρ εἰϲ εὐχυ-
-Z/6/795/12	μίαν καὶ [τὴν] ἐν αὐτῇ τῇ κατὰ τὴν ἐδωδὴν ἡδονῇ πολὺ προὔχουϲι τῶν 
-Z/6/795/13	ἄλλων. ἀϲφαλέϲτατον μὲν οὖν ἀεὶ προϲφέρεϲθαι τῶν τοιούτων. εἰ δέ 
-Z/6/795/14	τι ζῷον εἴη τῶν ἐν ἑκατέροιϲ τοῖϲ ὕδαϲι διαιτωμένων ὥϲπερ ὅ τε κέ-
-Z/6/795/15	φαλοϲ καὶ ὁ λάβραξ ὅ τε κωβιὸϲ καὶ ἡ ϲμύραινα κορακῖνοί τε καὶ 
-Z/6/796/1	ἐγχέλυεϲ, ἀνα|πυνθάνεϲθαι μὲν 〈χρὴ〉 πρότερον, ὅθεν εἴη τεθηρευ-
-Z/6/796/2	μένον, μετὰ δὲ ταῦτα τῇ τε ὀδμῇ καὶ τῇ γεύϲει τὴν διάγνωϲιν αὐτῶν 
-Z/6/796/3	ποιεῖϲθαι. καὶ γὰρ δυϲώδειϲ καὶ ἀηδεῖϲ καὶ βλεννώδειϲ εἰϲίν, ὅϲοι τὴν 
-Z/6/796/4	δίαιταν ἔχουϲιν ἐν ὕδατι μοχθηρῷ. καὶ μέντοι καὶ λίποϲ αὐτοῖϲ ὑπάρ-
-Z/6/796/5	χει πολὺ πλέον ἢ τοῖϲ ἄλλοιϲ καὶ ϲήπονται ταχέωϲ. οἱ δ' ἐν θαλάττῃ 
-Z/6/796/6	καθαρᾷ διαιτώμενοι τήν τ' ὀϲμὴν ἄμεμπτον ἔχουϲι καὶ τὴν γεῦϲιν 
-Z/6/796/7	ἡδίω, τὸ δέ γε λίποϲ ὀλίγιϲτον ἢ οὐδ' ὅλωϲ, ἐξαρκοῦϲι δὲ καὶ πλέονι 
-Z/6/796/8	χρόνῳ μὴ ϲηπόμενοι καὶ μάλιϲθ' ὅταν ἐπιβάλλῃ τιϲ αὐτοῖϲ χιόνα. 
-Z/6/796/9	κατὰ ταύτην μέν γε καὶ κρείττουϲ οἱ ϲκληρότεροι γίγνονται ψαθυρω- 
-Z/6/796/10	τέραν ἴϲχοντεϲ τὴν ϲάρκα τοῖϲ πετραίοιϲ τε καὶ τοῖϲ ὀνίϲκοιϲ ὁμοίωϲ. 
-Z/6/796/11	ὃ γὰρ τούτοιϲ ὑπάρχει φύϲει, τοῦτο τοῖϲ ϲκληροϲάρκοιϲ ἐκ τῆϲ χιόνοϲ 
-Z/6/796/12	προϲγίνεται. διὰ τοῦτ' οὖν ἐναντιωτάτην ἔχουϲιν οὐϲίαν τῆϲ ϲαρκὸϲ 
-Z/6/796/13	οἱ ἐκ τῆϲ καθαρᾶϲ θαλάττηϲ κέφαλοι καὶ οἱ κατὰ τὸ μοχθηρὸν ὕδωρ 
-Z/6/796/14	διαιτώμενοι. παραπληϲίωϲ δ' αὐτοῖϲ καὶ κωβιοὶ καὶ λάβρακεϲ, ἔτι δὲ 
-Z/6/796/15	μᾶλλον τούτων καὶ οἱ ἄλλοι. καὶ ϲμύραιναι δὲ φαυλόταται γίνονται 
-Z/6/796/16	κατὰ τὰ τοιαῦτα τῶν ὑδάτων. ἡ δ' ἔγχελυϲ οὐδ' ὅλωϲ εὔχυμον ἔδε-
-Z/6/797/1	ϲμα, κἂν ἐξ ὕδατοϲ ᾖ καθαροῦ, μή τι γε δὴ τοῦ πόλιν ἐκκαθαίρον|τοϲ, 
-Z/6/797/2	ὡϲ εἴρηται. καὶ παρὰ τὰϲ ἐπιχωρίουϲ δὲ τροφὰϲ ἀμείνουϲ τε καὶ χεί-
-Z/6/797/3	ρουϲ ἑαυτῶν οἱ ἰχθύεϲ γίνονται διαγιγνωϲκόμενοι ῥᾳδίωϲ ὀδμῇ τε καὶ 
-Z/6/797/4	γεύϲει, καθάπερ αἱ τρίγλαι. μοχθηρότεραι γὰρ αὐτῶν αἱ τὴν καρκινάδα 
-Z/6/797/5	ϲιτούμεναι, τῶν δ' ἄλλων ἡ ϲὰρξ ϲκληροτέρα μέν ἐϲτιν οὐ μόνον τῆϲ 
-Z/6/797/6	τῶν πετραίων τε καὶ τῶν ὀνίϲκων, ἀλλὰ καὶ κεφάλων καὶ λαβράκων 
-Z/6/797/7	καὶ τῶν ἄλλων πελαγίων, καὶ κατὰ τοῦτο δυϲπεπτοτέρα τε καὶ τρο-
-Z/6/797/8	φιμωτέρα, κακόχυμον δ' οὐδὲν ἔχουϲα. λέλεκται δὲ τελεώτερον ὑπὲρ 
-Z/6/797/9	ἁπάϲηϲ τροφῆϲ ἐν τριϲὶν ὑπομνήμαϲιν, ἃ Περὶ τῶν ἐν ταῖϲ τροφαῖϲ 
-Z/6/797/10	δυνάμεων ἐπιγέγραπται, καὶ χρὴ τὸν ὑγιεινῆϲ διαίτηϲ φροντίζοντα μήτε 
-Z/6/797/11	τῆϲ ἐκείνων ἀναγνώϲεωϲ ἀμελεῖν μήθ' ὅλωϲ τῆϲ Ὑγιεινῆϲ πραγματείαϲ, 
-Z/6/797/12	ἧϲ μέροϲ ἐϲτὶ καὶ τὸ περὶ τῶν ἐν ταῖϲ τροφαῖϲ δυνάμεων. ἀλλὰ καὶ 
-Z/6/797/13	περὶ τῆϲ λεπτυνούϲηϲ διαίτηϲ ἐναντίαϲ οὔϲηϲ δηλονότι τῇ παχυνούϲῃ 
-Z/6/797/14	γέγραπται βιβλίον ἕτερον ἱκανῶϲ χρήϲιμον οἷϲ ὑγίεια ϲπουδάζεται. | 
-Z/6/798/1	  Μεμνῆϲθαι δέ ϲε πρὸ πάντων βούλομαι κατὰ τὰϲ τοιαύταϲ 
-Z/6/798/2	ἁπάϲαϲ πραγματείαϲ, ὡϲ οὔτε βοηθημάτων οὔθ' ὑγιεινῶν διαιτημάτων 
-Z/6/798/3	ἐπιϲτήμων ἐϲτὶ τελέωϲ ὁ τὰϲ τῶν ὑλῶν δυνάμειϲ ἀκριβῶϲ ἐκμαθών, 
-Z/6/798/4	ἐὰν μὴ γιγνώϲκῃ τὰϲ τῶν ϲωμάτων φύϲειϲ, οἷϲ ταῦτα προϲάγεται. 
-Z/6/798/5	τινὰ μὲν γάρ ἐϲτιν αὐτῶν πυκνὰ καὶ δυϲδιάπνευϲτα, τινὰ δ' ἀραιά τε 
-Z/6/798/6	καὶ ῥᾳδίωϲ ἐκκενούμενα, καὶ δεῖται δηλονότι τροφῆϲ ὑγροτέραϲ μὲν τὰ  
-Z/6/798/7	πρότερα, ξηροτέραϲ δὲ τὰ δεύτερα, καὶ τὰ μὲν κολλωδεϲτέραϲ, τὰ δὲ 
-Z/6/798/8	λεπτοτέραϲ, καὶ τὰ μὲν ἐλάττονοϲ, τὰ δὲ πλείονοϲ. οὕτω δὲ καὶ ὅϲοι 
-Z/6/798/9	μελαγχολικώτερον ἔχουϲι τὸ αἷμα, τῶν ὑγρῶν τε καὶ θερμῶν τῇ κράϲει 
-Z/6/798/10	δέονται τροφῶν, ὥϲπερ γε καὶ ὅϲοι πικρόχολον, ὑγρῶν τε καὶ ψυ-
-Z/6/798/11	χρῶν, ὡϲαύτωϲ δ' οἱ φλεγματώδειϲ θερμαινουϲῶν τε καὶ ξηραινουϲῶν. 
-Z/6/798/12	ὅϲοι δ' αἷμα χρηϲτὸν ἀθροίζουϲι πλέον, ἐλαττόνων μὲν ἐδεϲμάτων 
-Z/6/798/13	χρῄζουϲιν, ἐπιφανῆ δ' οὐδεμίαν ἐχόντων δύναμιν, ἀλλ' ἐν τῷ μέϲῳ 
-Z/6/798/14	καθεϲτηκότων, ὡϲ μήτε θερμαίνειν ἀξιολόγωϲ μήτε ψύχειν, ὥϲπερ γε μηδ' 
-Z/6/798/15	ὑγραίνειν ἢ ξηραίνειν, οὕτω δὲ καὶ πάχουϲ καὶ λεπτότητοϲ ἐν τῷ μέϲῳ 
-Z/6/799/1	καθεϲτηκότων, | ὡϲαύτωϲ δὲ καὶ γλιϲχρότητόϲ τε καὶ τῶν ἐναντίων αὐτῇ, 
-Z/6/799/2	κραυρότητοϲ λέγω καὶ ψαθυρότητοϲ. ὑπάρχει δὲ κραυρότηϲ μὲν τοῖϲ 
-Z/6/799/3	ϲκληροῖϲ τε καὶ ξηροῖϲ ἱκανῶϲ, ψαθυρότηϲ δὲ τοῖϲ μαλακοῖϲ τε καὶ 
-Z/6/799/4	μέϲοιϲ καθ' ὑγρότητά τε καὶ ξηρότητα· κοινὸν δ' ἀμφοῖν τὸ μηδὲν ἔχειν 
-Z/6/799/5	γλίϲχρον. διαγνωϲτικὸν οὖν εἶναι προϲήκει τὸν ὀρθῶϲ χρηϲόμενον ταῖϲ 
-Z/6/799/6	τροφαῖϲ πρῶτον μὲν τῆϲ κατ' ἀραιότητά τε καὶ πυκνότητα τοῦ δέρ-
-Z/6/799/7	ματοϲ ἐν τοῖϲ ἀνθρώποιϲ διαφορᾶϲ, ἐφεξῆϲ δ' αὐτῇ τῆϲ ὅληϲ τοῦ ϲώ-
-Z/6/799/8	ματοϲ κράϲεωϲ, εἶθ' ἑξῆϲ εἰ ϲῴζει πάντα τὰ μόρια τὴν οἰκείαν κρᾶϲιν. 
-Z/6/799/9	ἐνίοτε γὰρ ἡ μὲν κεφαλὴ θερμοτέρα τοῦ προϲήκοντόϲ ἐϲτι, ἡ γαϲτὴρ 
-Z/6/799/10	δὲ ψυχροτέρα, πολλάκιϲ δὲ τοὐναντίον ἡ γαϲτὴρ μὲν θερμοτέρα, ψυχρο-
-Z/6/799/11	τέρα δ' ἡ κεφαλή, καὶ τἄλλα μόρια πάνθ' ὡϲαύτωϲ. ἡ μὲν οὖν ἄλλη 
-Z/6/799/12	πᾶϲα θεραπευτική τε καὶ ὑγιεινὴ μέθοδοϲ ἁπάντων ὁμοτίμωϲ ἐϲτόχα-
-Z/6/799/13	ϲται, τὰ δὲ κατὰ τὰϲ τροφὰϲ ἐξαίρετον μὲν ἔχει καὶ πρῶτον ϲκοπόν, 
-Z/6/799/14	ὅπωϲ ἄριϲτα πεφθήϲεται, δεύτερον δ' ἐπὶ τῷδε τὸν ἀναδοθηϲόμενον 
-Z/6/799/15	ἐκ τῆϲ πεφθείϲηϲ τροφῆϲ χυμὸν ἐπιτήδειον εἶναι τῇ κράϲει τῶν ἄλλων 
-Z/6/800/1	μορίων. ἀναγ|καία τοιγαροῦν ἐκ τῶνδε φαίνεται τοῖϲ ὀρθῶϲ μέλλουϲι 
-Z/6/800/2	χρῆϲθαι τροφαῖϲ ἡ Περὶ κράϲεων πραγματεία. καὶ τοίνυν ὡϲ γεγυ-
-Z/6/800/3	μναϲμένῳ ϲοι κατ' αὐτήν, ὅϲον ἔθ' ὑπόλοιπόν ἐϲτιν εἰϲ εὐχυμίαν τε καὶ 
-Z/6/800/4	κακοχυμίαν ἀναγκαῖον ἐγνῶϲθαι, προϲθήϲω τὴν ἀρχὴν ἀπὸ τῶν οἴνων 
-Z/6/800/5	ποιηϲάμενοϲ.  
-Z/6/800/6	  Ὅϲοι μὲν οὖν αὐτῶν ὑδατώδειϲ τέ εἰϲι καὶ λεπτοὶ κατὰ τὴν 
-Z/6/800/7	ϲύϲταϲιν οὔρηϲίν τε κινοῦντεϲ, ὀλιγίϲτην παρέχουϲι τῷ ϲώματι τροφήν. 
-Z/6/800/8	ὅϲοι δὲ παχεῖϲ, ὥϲπερ ὁ Θηραῖόϲ τε καὶ ὁ Ϲκυβελίτηϲ ἀξιολόγωϲ τρέ-
-Z/6/800/9	φουϲι διαφέροντεϲ ἀλλήλων τῷ μᾶλλόν τε καὶ ἧττον ἀνὰ λόγον τῷ 
-Z/6/800/10	πάχει. τοιοῦτοϲ οἶνόϲ ἐϲτι παρ' ἡμῖν ἐν Αἰγαῖϲ καὶ Περπερηνῇ, τῇ μὲν 
-Z/6/800/11	ὁμόρῳ Μυρίνῃ, τῇ δὲ Περγάμῳ. τελέωϲ μὲν οὖν εἰϲι γλυκεῖϲ ὅ τε 
-Z/6/800/12	Ϲκυβελίτηϲ καὶ ὁ Θηραῖοϲ, αὐϲτηρὸϲ δὲ ἅμα καὶ γλυκὺϲ ὁ Κιλίκιοϲ ὁ 
-Z/6/800/13	Ἀβάτηϲ ἀπὸ χωρίου τὴν προϲηγορίαν ἔχων, ὁ δ' ἐν Αἰγαῖϲ καὶ Περ-
-Z/6/800/14	περηνῇ μέϲοι τούτων εἰϲίν, οὔτε γλυκεῖϲ ὄντεϲ ἀκριβῶϲ οὔτε ϲτύψιν 
-Z/6/800/15	ἔχοντεϲ ἀξιόλογον ὁμοίωϲ τῷ Κιλικίῳ. 
-Z/6/800/16	  μέλανεϲ δὲ δηλονότι πάντεϲ οὗτοι τυγχάνουϲιν ὄντεϲ. οὐ γὰρ ἂν 
-Z/6/801/1	εὕροιϲ οὐδένα παχὺν ἅμα | καὶ γλυκὺν οἶνον, ὃϲ οὐκ ἐϲτὶ μέλαϲ. ἐὰν 
-Z/6/801/2	οὖν τῶν λευκοτάτων οἴνων ἑψήϲῃϲ τὸ γλεῦκοϲ, ὡϲ τὸ καλούμενον 
-Z/6/801/3	ἐργάϲαϲθαι ϲίραιον, ὅπερ ἕψημα παρ' ἡμῖν ὀνομάζεται, μέλαν ἴϲχει τὸ 
-Z/6/801/4	χρῶμα παραπληϲίωϲ τῷ Θηραίῳ. μέλαν δὲ καὶ τὸ τοῦ Καρυΐνου χρῶμα 
-Z/6/801/5	ἐϲτὶ γλυκέοϲ ὄντοϲ καὶ αὐτοῦ, τὸ δὲ τοῦ Θηρίνου μέλαν μέν, ἀλλ' οὐκ 
[0057]  [038]  []  []

-Z/6/801/6	ἴϲον τῷ Καρυΐνῳ. ἀπολείπεται γάρ τοι καὶ τῇ γλυκύτητι τοῦ Καρυΐνου. 
-Z/6/801/7	  λευκὸϲ δὲ οἶνοϲ οὐδείϲ ἐϲτι γλυκύϲ, ἀλλά τινεϲ μὲν αὐϲτηροί τε 
-Z/6/801/8	καὶ παχεῖϲ, τινὲϲ δ' ὑδατώδειϲ καὶ λεπτοί. 
-Z/6/801/9	  ξανθοὶ δὲ καὶ κιρροὶ τινὲϲ μὲν γλυκεῖϲ εἰϲι μετρίωϲ, ὥϲπερ 〈ὁ〉 
-Z/6/801/10	Ἱπποδαμάντειόϲ τε καὶ ὁ Φαυϲτιανὸϲ Φαλερῖνοϲ, ἔνιοι δ' οὐδ' ὅλωϲ 
-Z/6/801/11	γλυκεῖϲ.  
-Z/6/801/12	  οἱ δ' ἐρυθροὶ παχύτεροι τούτων, ὥϲπερ γε καὶ τούτων ἕτεροι 
-Z/6/801/13	παχύτεροι πληϲιάζοντεϲ ἤδη κατὰ τὸ χρῶμα τοῖϲ μέλαϲιν. 
-Z/6/801/14	  ἡ τροφὴ δ' ἐξ ἁπάντων αὐτῶν ἀνὰ λόγον τῷ πάχει. καὶ διὰ τοῦτο 
-Z/6/801/15	τοῖϲ μὲν ἀναθρέψεωϲ δεομένοιϲ ἐπιτρέπειν χρὴ πίνειν τοὺϲ γλυκεῖϲ 
-Z/6/801/16	καὶ μάλιϲθ' ὅταν ἀμέμπτωϲ ἔχωϲι τὰ καθ' ἧπάρ τε καὶ ϲπλῆνα καὶ 
-Z/6/801/17	νεφρούϲ. τοῖϲ δ' ἤδη παχὺν ἠθροικόϲι χυμὸν ἐν ταῖϲ φλεψὶν οἱ λεπτοὶ 
-Z/6/801/18	κατὰ τὴν ϲύϲταϲιν οἶνοι χρήϲιμοι, ψυχρῶν μὲν ἠθροιϲμένων ἐν ταῖϲ 
-Z/6/802/1	φλεψὶ χυμῶν οἱ δριμεῖϲ καὶ | παλαιοί, μὴ ψυχρῶν δέ, ὅϲοιϲ τούτων 
-Z/6/802/2	οὐδέτερον ὑπάρχει. 
-Z/6/802/3	  βελτίουϲ μὲν οὖν εἰϲ εὐχυμίαν οἱ εὐώδειϲ, ἀλλὰ κεφαλὴν πλήτ-
-Z/6/802/4	τουϲι. κρείττουϲ δ' εἰϲ οὔρηϲιν οἱ λεπτοί, κεφαλῆϲ δ' οὐδ' ὅλωϲ ἅπτον-
-Z/6/802/5	ται. φεύγειν δὲ χρὴ τοὺϲ παχεῖϲ ἅμα καὶ δυϲώδειϲ καὶ ἀηδεῖϲ καὶ 
-Z/6/802/6	αὐϲτηρούϲ, οἷόϲ ἐϲτιν ὁ φαῦλοϲ Βιθυνὸϲ ὁ ἐν τοῖϲ μεγάλοιϲ κεραμίοιϲ, 
-Z/6/802/7	ὁ δ' ἐν τοῖϲ μικροῖϲ οὔτ' ἀηδὴϲ οὔτε δυϲώδηϲ οὔτε παχὺϲ ἄγαν ἐϲτίν, 
-Z/6/802/8	ἀλλ' οὐδὲ τὴν ϲτύψιν ἔχει ϲτρυφνήν· εὔχυμοϲ δ' οὐδ' οὗτοϲ, ὥϲπερ 
-Z/6/802/9	οὐδὲ κακόχυμοϲ, ἀλλ' ἐν τῷ μεταξὺ τῶν εὐχύμων τε καὶ κακοχύμων ἐϲτί. 
-Z/6/802/10	  τῶν γε μὴν εὐχυμοτάτων οἴνων καὶ ὁ Φαλερῖνόϲ ἐϲτι καὶ μᾶλλον 
-Z/6/802/11	ὁ γλυκύτεροϲ. ἐκ ταὐτοῦ δὲ γένουϲ ἐϲτὶ τῷδε καὶ ὁ κιρρὸϲ Τμωλίτηϲ 
-Z/6/802/12	ὁ γλυκύϲ. ἐϲτὶ γὰρ καὶ τούτου τὸ ἕτερον εἶδοϲ αὐϲτηρόν, οὐχ ὁμοίωϲ 
-Z/6/802/13	εὔχυμον, ὥϲπερ οὐδ' ἄλλοϲ οὐδεὶϲ ἱκανῶϲ αὐϲτηρόϲ, εἰ καὶ ῥώμην ἐντί-
-Z/6/802/14	θηϲιν ἐκλύτῳ ϲτομάχῳ καὶ γαϲτρί, καὶ μάλιϲτα τοῖϲ κατὰ δυϲκραϲίαν 
-Z/6/802/15	θερμὴν πεπονθόϲιν. ἕνεκα γὰρ τούτου καὶ τοῦ ϲτῆϲαι ῥεομένην γαϲτέρα 
-Z/6/803/1	χρώμεθα τοῖϲ αὐϲτηροῖϲ οἴνοιϲ, ἄλλωϲ οὐκ ἂν χρηϲάμε|νοι διὰ τὸ 
-Z/6/803/2	μήτ' ἀναδόϲει τροφῆϲ μήθ' αἱματώϲει μήτ' εὐχυμίᾳ μήτ' οὔρων εὐροίᾳ 
-Z/6/803/3	μήθ' ἱδρώτων ἐκκρίϲει μήτε γαϲτρὸϲ ὑπαγωγῇ ϲυντελεῖν αὐτούϲ. ἀλλ' 
-Z/6/803/4	οὐ πρόκειται νῦν οὔτ' ἀρετὰϲ οὔτε κακίαϲ οἴνων ἁπάϲαϲ διέρχεϲθαι  
-Z/6/803/5	καὶ μάλιϲθ' ὅϲαι διαφέρουϲιν ἐν νόϲοιϲ. ὅπερ οὖν πρόκειται πάλιν 
-Z/6/803/6	ἀναληφθὲν ἐν κεφαλαίοιϲ βραχέϲιν εἰρήϲεται. 
-Z/6/803/7	  τοῖϲ χολωδεϲτέροιϲ ϲώμαϲιν, εἴτε διὰ φυϲικὴν δυϲκραϲίαν εἴτε δι' 
-Z/6/803/8	ἐπίκτητον ὁπωϲοῦν γεγονυῖαν, οὔτε 〈ὁ〉 Φαλερῖνοϲ οὔτε 〈ὁ〉 Τμωλίτηϲ 
-Z/6/803/9	κιρρὸϲ γλυκὺϲ οὔθ' 〈ὁ〉 Ἀριούϲιοϲ οὔθ' ὁ Λέϲβιοϲ, κιρρόϲ τε καὶ εὐώδηϲ 
-Z/6/803/10	ὁμοίωϲ τοῖϲ προειρημένοιϲ ὤν, ἐπιτήδειοϲ πίνεϲθαι· θερμοὶ γὰρ ἅπαντέϲ 
-Z/6/803/11	εἰϲιν οἱ τοιοῦτοι. μήτ' οὖν χολώδεϲι φύϲεϲι μήτε τοῖϲ ἐξ ἐγκαύϲεωϲ 
-Z/6/803/12	ἢ καμάτων πολλῶν ἢ ἐνδείαϲ ἢ λύπηϲ ἢ ὥρᾳ καὶ χώρᾳ καὶ κατα-
-Z/6/803/13	ϲτάϲει θερμῇ 〈χρωμένοιϲ〉 διδόναι τοιοῦτον οἶνον, ἐξ ὑπεναντίου γε 
-Z/6/803/14	μὴν ἀγαθὸϲ ἅπαϲι τοῖϲ θερμαίνεϲθαι δεομένοιϲ φλεγματώδεϲι καὶ ψυ-
-Z/6/803/15	χραῖϲ κράϲεϲι καὶ χυμῶν πλῆθοϲ ὠμῶν ἠθροικόϲιν ἢ ἀργῶϲ βιοῦϲιν 
-Z/6/804/1	ἐν χωρίῳ ψυχρῷ καὶ χειμῶνι καὶ καταϲτάϲει ψυχρᾷ καὶ ὑγρᾷ. | τούτοιϲ 
-Z/6/804/2	μὲν οὖν ἅπαϲιν ἀγαθὸϲ ὁ κιρρὸϲ οἶνοϲ καὶ γλυκύϲ, ἐναντίοϲ δὲ τοῖϲ 
-Z/6/804/3	ἐναντίωϲ ἔχουϲιν, οὐχ ὡϲ κακοχυμίαν ἐργαζόμενοϲ, ἀλλ' ὡϲ θερμαίνων 
-Z/6/804/4	τοὺϲ ψύχεϲθαι δεομένουϲ. ἕτοιμον γὰρ αὐτοῖϲ ἐϲτι τοῦτον πίνουϲι 
-Z/6/804/5	κεφαλὴν ἀλγῆϲαι καὶ πυρέξαι καί τι κἀν τοῖϲ νεύροιϲ παθεῖν. οἱ δὲ 
-Z/6/804/6	τῶν κιρρῶν τε καὶ μετρίωϲ γλυκέων (οὐδεὶϲ γὰρ κιρρὸϲ ἄκρωϲ ἐϲτὶ 
-Z/6/804/7	γλυκύϲ) ἐπὶ τὸ μελάντερόν τε καὶ γλυκύτερον ῥέποντεϲ οὐχ ὁμοίωϲ 
-Z/6/804/8	θερμοὶ τοῖϲ κιρροῖϲ εἰϲιν. εἰκότωϲ οὖν οὔτε κεφαλὴν οὔτε νεῦρα βλά-
-Z/6/804/9	πτουϲιν οὔτε πυρετοὺϲ ἐξάπτουϲιν ὡϲαύτωϲ ἐκείνοιϲ. ὅτι δὲ γαϲτρὸϲ 
-Z/6/804/10	οἱ γλυκεῖϲ οἶνοι καὶ παχεῖϲ εἰϲιν ὑπακτικοί, ϲχεδὸν οὐδεὶϲ ἀγνοεῖ, καθά-
-Z/6/804/11	περ γε καὶ περὶ γλεύκουϲ, ὡϲ ἐϲτὶ φυϲῶδεϲ καὶ δύϲπεπτον καὶ παχύ-
-Z/6/804/12	χυμον, ἓν μόνον ἀγαθὸν ἔχον ὑπάγειν τὴν γαϲτέρα, κἂν ἀτυχήϲῃ ποτὲ 
-Z/6/804/13	τούτου, βλαβερώτατον γίνεται. 
-Z/6/804/14	  πάντων δ' οἴνων κοινόν ἐϲτιν, ὅϲοι γε μὴ πάνυ παχεῖϲ εἰϲι καὶ  
-Z/6/804/15	λίαν γλυκεῖϲ, ὥϲπερ ὁ Θηραῖόϲ τε καὶ ὁ Ϲκυβελίτηϲ, ἐπειδὰν εἰϲ χρό-
-Z/6/804/16	νου μῆκοϲ ἐκταθῶϲι, ξανθοὺϲ τῇ χρόᾳ γίνεϲθαι καί τι καὶ ϲτίλβον ἔχειν 
-Z/6/804/17	ὁμοίωϲ πυρί. καὶ γὰρ οἱ μέλανεϲ, οἷόϲπέρ ἐϲτιν ὁ παρ' ἡμῖν ἐν Περ- |
-Z/6/805/1	περηνῇ γεννώμενοϲ, εἰ χρονίϲαιεν, εἰϲ ἐρυθρὰν μὲν ἢ κιρρὰν πρότερον 
-Z/6/805/2	ἀφικνοῦνται ποιότητα, μετὰ ταῦτα δ' εἰϲ ξανθότητα, καὶ ὁ λευκὸϲ δέ, 
-Z/6/805/3	ὁποῖοϲ ὁ Βιθυνὸϲ Ἀμιναῖοϲ. ὀνομάζουϲι δὲ Ῥωμαῖοι τὸν οὕτω παλαι-
-Z/6/805/4	ωθέντα Καίκουβον, ὃν οὐκ ἂν ἔτι γνωρίϲαιϲ ἐξ ὁποίου γένουϲ ἐϲτίν. 
-Z/6/805/5	ἤδη δ' ὁ τοιοῦτόϲ ἐϲτι καὶ πικρὸϲ καὶ διὰ τοῦτ' ἀνεπιτήδειοϲ εἰϲ πόϲιν. 
-Z/6/805/6	ἀλλ' οἵ γε καπηλεύοντεϲ τοὺϲ οἴνουϲ μιγνύντεϲ τοῖϲ νέοιϲ τοὺϲ τοι-
-Z/6/805/7	ούτουϲ ὡϲ παλαιοὺϲ πιπράϲκουϲιν, ἐξαπατῶντεϲ τῇ πικρότητι τοὺϲ 
-Z/6/805/8	ἀγνοοῦνταϲ ἀκριβῶϲ οἴνων γεύεϲθαι. 
-Z/6/805/9	  φεύγειν οὖν χρὴ τῶν οὕτω παλαιῶν τὴν πόϲιν, ὥϲπερ καὶ τῶν 
-Z/6/805/10	πάνυ νέων. οἱ μὲν γὰρ ὑπερθερμαίνουϲιν, οἱ δ' οὐδ' ὅλωϲ θερμαίνουϲιν. 
-Z/6/805/11	μάλιϲτα δὲ τῶν φύϲει παχέων οἴνων ἀπέχεϲθαι προϲῆκεν, ἔϲτ' ἂν ὦϲι 
-Z/6/805/12	νέοι. τοϲούτου γὰρ δέουϲι ϲυντελεῖν τι ταῖϲ τῶν ϲιτίων πέψεϲιν, ὥϲτ' 
-Z/6/805/13	αὐτοὶ μόλιϲ πέττονται. πρὸϲ τούτοιϲ δ' οὐδ' ὑπέρχονται κατὰ τὴν κοι-
-Z/6/805/14	λίαν οὐδ' ἀναδίδονται ῥᾳδίωϲ οὐδ' οὖρα προτρέπουϲιν οὐδ' αἱματώϲει 
-Z/6/805/15	ϲυντελοῦϲιν οὐδὲ θρέψει, διαμένουϲι δ' ἐπὶ πλεῖϲτον ἐν τῇ γαϲτρὶ 
-Z/6/806/1	μετέωροι παραπληϲίωϲ ὕδατι, κἂν βραχύ τιϲ πλέον αὐτῶν | πίῃ, ῥᾳ-
-Z/6/806/2	δίωϲ ὀξύνονται. 
-Z/6/806/3	  μόνουϲ δ' ἄν τιϲ ἐπ' ἀγαθῷ τῶν νέων οἴνων πίνοι τοὺϲ λεπτοὺϲ 
-Z/6/806/4	τῇ ϲυϲτάϲει, καθάπερ ἐν Ἰταλίᾳ ὅ τε Γαυριανὸϲ ὀνομαζόμενόϲ ἐϲτι καὶ 
-Z/6/806/5	ὁ Ἀλβανὸϲ ἔνιοί τε τῶν ἐν Ϲαβίνοιϲ τε καὶ Τούϲκοιϲ γεννωμένων.  
-Z/6/806/6	οὐ γὰρ δὴ πάντεϲ γέ εἰϲι τοιοῦτοι. καὶ περὶ Νέαν δὲ πόλιν ὁ κατὰ 
-Z/6/806/7	τὸν ὑπερκείμενον αὐτῆϲ λόφον Ἀμιναῖοϲ ἐν τάχει πότιμοϲ γίνεται. 
-Z/6/806/8	κατὰ δὲ τὴν Ἀϲίαν παρ' ἡμῖν ὅ τε Τιβηνόϲ ἐϲτι τοιοῦτοϲ καὶ ὁ Ἀρ-
-Z/6/806/9	ϲυηνὸϲ καὶ μετ' αὐτοὺϲ ὁ Τιτακαζηνόϲ. ἀλλὰ τούτουϲ μὲν ὡϲ παρα-
-Z/6/806/10	δείγματα προὐχειριϲάμην, ἐθεαϲάμην δὲ τοιούτουϲ οἴνουϲ ἐν ἅπαϲι 
-Z/6/806/11	ϲχεδὸν τοῖϲ ἔθνεϲιν· ἀλλ' ἀγνοοῦϲιν αὐτοὺϲ οἱ ξένοι διὰ διττὴν αἰτίαν, 
-Z/6/806/12	ὅτι τε παντάπαϲιν ὀλίγοι γεννῶνται καὶ διότι μακρὸν πλοῦν οὐ 
-Z/6/806/13	φέρουϲιν, ὡϲ ὑπὸ τῶν ἐμπόρων μὴ δύναϲθαι εἰϲ ἄλλην χώραν μετακο-
-Z/6/806/14	μίζεϲθαι. γνωρίϲειϲ δὲ ῥᾳδίωϲ τοὺϲ τοιούτουϲ οἴνουϲ πρώτῃ μὲν καὶ 
-Z/6/806/15	μάλιϲτα τῇ λεπτότητι, πληϲίον ἥκονταϲ ὕδατοϲ, εἶτα καὶ τῇ λευκότητι, 
-Z/6/806/16	καὶ γευομένῳ δ' ἄν ϲοι φανεῖεν ὑδατώδειϲ, οὐδεμίαν ἔχοντεϲ ἰϲχυρὰν 
-Z/6/807/1	ϲτύψιν ἔν τε τῷ κεράννυϲθαι μὴ φέροντεϲ ὕδατοϲ | μῖξιν πολλοῦ· διὸ 
-Z/6/807/2	καὶ πρὸϲ τῶν παλαιῶν ἰατρῶν ὀλιγοφόροι κέκληνται. καὶ μέντοι καὶ 
-Z/6/807/3	καθάπερ οἱ κιρροὶ θερμοὶ τὴν δύναμιν ὄντεϲ αὐτίκα πληροῦϲι τὴν 
-Z/6/807/4	κεφαλήν, οὕτωϲ οἱ τοιοῦτοι πρὸϲ τῷ μηδέποτε βλάπτειν αὐτὴν ὠφε-
-Z/6/807/5	λοῦϲιν ἐνίοτε, παύοντεϲ ὀδύναϲ μικράϲ τιναϲ, ὅϲαι διὰ τοὺϲ ἐν τῇ 
-Z/6/807/6	κοιλίᾳ χυμοὺϲ εἰώθαϲι γίγνεϲθαι. τῆϲ γάρ τοι κεφαλῆϲ οὐ μόνον, ὅταν 
-Z/6/807/7	αὐτὴ πάϲχῃ τι πάθοϲ ἴδιον, ὀδυνωμένηϲ, ἀλλὰ καὶ διὰ τὴν κοιλίαν 
-Z/6/807/8	ἀναπέμπουϲαν ἀτμοὺϲ χυμῶν μοχθηρῶν, ἡ τοιαύτη κεφαλαλγία παύ-
-Z/6/807/9	εται δι' οἴνου πόϲεωϲ ὀλιγοφόρου βραχεῖαν ἔχοντοϲ ϲτύψιν. ὅϲοι γὰρ 
[0057]  [038]  []  []

-Z/6/807/10	ἔκλυτοι παντάπαϲίν εἰϲιν, ὥϲπερ ὁ παρ' ἡμῖν Τιβηνόϲ, ἐν Ἰταλίᾳ δὲ 
-Z/6/807/11	τῶν Ϲαβίνων ἔνιοι, τοϲούτῳ χείρουϲ ὑπάρχουϲι τῶν ἀτρέμα ϲτυφόν-
-Z/6/807/12	των, ὅϲῳ βελτίουϲ εἰϲὶν ὕδατοϲ. εὕροιϲ γὰρ ἄν ποτε καὶ δι' ὕδατοϲ 
-Z/6/807/13	πόϲιν ἀλγοῦνταϲ ἐνίουϲ τὴν κεφαλήν, καὶ μάλιϲθ' ὅταν ᾖ μοχθηρόν,  
-Z/6/807/14	ὡϲ αὐτοῦ τε διαφθειρομένου καὶ τὸν φυϲικὸν τόνον ἐκλύοντοϲ τῆϲ 
-Z/6/807/15	γαϲτρόϲ, 〈ἧϲ〉 ἀτονηϲάϲηϲ ἰχῶρεϲ χολώδειϲ εἰώθαϲι ϲυρρεῖν ἐκ τοῦ 
-Z/6/808/1	ϲώματοϲ εἰϲ τὸ κύτοϲ αὐτῆϲ, ὥϲπερ τοῖϲ νηϲτεύϲαϲιν, ὧν τῆϲ | κακίαϲ 
-Z/6/808/2	τε καὶ βλάβηϲ ὁ προειρημένοϲ οἶνοϲ ἐλευθεροῖ τὸν ἄνθρωπον, ἐκ μὲν 
-Z/6/808/3	τοῦ παραχρῆμα τῷ τῆϲ ἐπικράϲεωϲ λόγῳ, μετὰ βραχὺ δὲ καὶ τῷ ῥω-
-Z/6/808/4	ϲθεῖϲαν τὴν κοιλίαν ὠθεῖν ἀφ' ἑαυτῆϲ κάτω τὰ λυποῦντα. ταῖϲ μέν-
-Z/6/808/5	τοι θερμαῖϲ πάνυ κράϲεϲι τῶν ἀνθρώπων ἢ διὰ φύϲιν ἢ διὰ ἡλικίαν 
-Z/6/808/6	ὠφελιμώτερον οἴνου ποτὸν ὕδωρ ἐϲτίν. εἰ δέ ποτε καὶ δεήϲειεν οἴνου, 
-Z/6/808/7	τόν τε λεπτὸν καὶ μετρίωϲ αὐϲτηρὸν αὐτοῖϲ διδόναι. 
-Z/6/808/8	  κατὰ δὲ τὸν αὐτὸν τρόπον ἐπὶ πάντων ἐδεϲμάτων τε καὶ πομά-
-Z/6/808/9	των οὐχ ἁπλῶϲ ἑκάϲτῳ χρῆϲθαι βέλτιον, ἀλλὰ μετὰ τοῦ διορίϲαϲθαι 
-Z/6/808/10	τὰϲ φύϲειϲ τῶν χρηϲομένων. ἐϲτὶ δὲ μεγίϲτη μὲν ἐν τοῖϲ οἴνοιϲ δια-
-Z/6/808/11	φορὰ κατ' εἴδη ϲκοπουμένοιϲ, ὡϲ διῄρηται, βραχεῖα δ' ἐν τοῖϲ ἄλλοιϲ· 
-Z/6/808/12	οὐ γὰρ ἂν εὕροιϲ ποτὲ φακῆν ἢ κράμβην ὑγραίνουϲαν, ἀλλ' ἧττον τὴν 
-Z/6/808/13	μὲν ἑτέραν ξηραίνουϲαν, ὑγραίνουϲαν δ' οὐδεμίαν ὥϲπερ οὐδὲ ψύχου-
-Z/6/808/14	ϲαν. ἔτι δὲ μᾶλλον οὐκ ἂν εὕροιϲ τι γένοϲ κρομύων ἢ πράϲων ἢ ϲκο-
-Z/6/808/15	ρόδων ψῦχον, ἀλλ' ἧττόν τε καὶ μᾶλλον θερμαῖνον, οὔκουν οὐδὲ θρι-
-Z/6/808/16	δακίνην θερμαίνουϲαν οὐδ' ἀτράφαξυν ἢ βλίτον ἢ ἀνδράχνην. οὐ μὴν 
-Z/6/809/1	οὐδὲ τὸ μᾶλλόν τε καὶ ἧττον ἐν αὐτοῖϲ | μεγάλην ἔχει διαφοράν. ἐπὶ 
-Z/6/809/2	δὲ τῶν οἴνων ὁ παλαιότατοϲ, ὃν ἔφην ὑπὸ Ῥωμαίων ὀνομάζεϲθαι 
-Z/6/809/3	Καίκουβον, εἰϲ τοϲοῦτον τοῦ λευκοῦ τε ἅμα καὶ αὐϲτηροῦ καὶ νέου 
-Z/6/809/4	καὶ παχέοϲ οἴνου διενήνοχεν, ὡϲ τὸν μὲν ἱκανώτατα θερμαίνειν, τὸν 
-Z/6/809/5	δὲ ψύχειν αἰϲθητῶϲ. 
-Z/6/809/6	  Οὐκ ὀλίγη δ' ἐϲτὶ καὶ κατὰ τὸ μέλι διαφορά. τό γε μὴν 
-Z/6/809/7	μοχθηρόν, ὡϲ ἤτοι δυϲῶδεϲ ὑπάρχειν ἢ γευομένοιϲ ἄλλην τινὰ ἐμφαί-
-Z/6/809/8	νειν ποιότητα μεμιγμένην, οὐ μέλι τὸ τοιοῦτον. τοῦ δ' ἀμέμπτου 
-Z/6/809/9	μέλιτοϲ αἱ διαφοραὶ κατὰ τὸ μᾶλλόν τε καὶ ἧττον ἐν γλυκύτητι καὶ  
-Z/6/809/10	δριμύτητι τυγχάνουϲιν οὖϲαι, τοῦ γλυκυτάτου μετὰ δριμύτητοϲ εἰϲ 
-Z/6/809/11	ἄκρον ἥκοντοϲ ἀρετῆϲ. ἀλλὰ τῷ γε θερμὸν εἶναι τῇ δυνάμει πᾶν εἰϲ 
-Z/6/809/12	χολήν [τε] μεταβάλλειν ἑτοίμωϲ ἐν τοῖϲ θερμοῖϲ ϲώμαϲι κοινὸν αὐτοῖϲ 
-Z/6/809/13	ἐϲτι καὶ διὰ τοῦτο χρήϲιμον ἔδεϲμα φύϲεϲι μὲν φλεγματικωτέραιϲ, ἡλι-
-Z/6/809/14	κίαιϲ δὲ πρεϲβυτικαῖϲ, ὥϲπερ γε καὶ νοϲήμαϲι ψυχροῖϲ. 
-Z/6/809/15	  ὀξύμελί γε μὴν ἐν τοῖϲ μάλιϲτα χρηϲιμώτατον ἁπάϲαιϲ ἡλικίαιϲ 
-Z/6/809/16	καὶ φύϲεϲιν εἰϲ ὑγιεινὴν ἀϲφάλειαν, ἐκφράττον ἁπάϲαϲ τὰϲ ϲτενὰϲ 
-Z/6/810/1	διεξόδουϲ, ὡϲ μηδα|μόθι παχὺν ἢ κολλώδη χυμὸν ἴϲχεϲθαι. διὰ τοῦτό 
-Z/6/810/2	γέ τοι καὶ τὰ καλούμενα πρὸϲ τῶν ἰατρῶν ὑγιεινὰ φάρμακα τῆϲ λεπτυ-
-Z/6/810/3	νούϲηϲ ἐϲτὶ δυνάμεωϲ ἅπαντα. ἀϲφαλεϲτέρα μὲν γὰρ εἰϲ ὑγιείαϲ φυλα-
-Z/6/810/4	κὴν ἡ τοιαύτη τῆϲ παχυνούϲηϲ, εὐεξίαν δὲ καὶ ῥώμην ἀδύνατοϲ ἐργάζεϲθαι. 
-Z/6/810/5	  βούλονται δ' ἔνιοι ϲφαλερῶϲ ὑγιαίνειν μᾶλλον εὐεκτοῦντεϲ ἢ βεβαίαν 
-Z/6/810/6	ὑγίειαν κτήϲαϲθαι διὰ παντὸϲ ἰϲχνοὶ καὶ ἀϲθενεῖϲ ὄντεϲ. ἀλλὰ τούτων 
-Z/6/810/7	γε αὐτῶν ὅϲοι ϲὺν εὐεξίᾳ καὶ ῥώμῃ τὴν ὑγίειαν ἔχειν ἐθέλουϲιν, ἔνιοι 
-Z/6/810/8	μὲν ἑαυτοῖϲ ϲχολάζουϲιν, ἔνιοι δὲ ϲτρατιωτικὸν ἢ πολιτικὸν ἐπανῄρην-
-Z/6/810/9	ται βίον, ἀναγκαζόμενοι καὶ νυκτὸϲ ἀναϲτῆναι καὶ δι' ὅληϲ ἡμέραϲ 
-Z/6/810/10	κάμνειν ἐπιπόνοιϲ πράξεϲι δουλεύοντεϲ· ὧν ** τὸ πρὸ τοῦ βαλα-
-Z/6/810/11	νείου γυμνάϲιον, οἷϲ γε δὴ δυνατόν ἐϲτιν, ἢ τοῦτο γοῦν μόνον διὰ 
-Z/6/810/12	παντὸϲ γίνεται τὸ καλούμενον ὑπὸ τῶν γυμναϲτῶν ἀποθεραπευτικόν. 
-Z/6/810/13	οἱ πολλοὶ δὲ δι' ἀϲχολίαϲ οὐδὲ τούτῳ χρῆϲθαι δύνανται. τούτοιϲ μὲν 
-Z/6/810/14	οὖν ὑγιαίνειν ἀδύνατόν ἐϲτι διὰ παντόϲ, εἰ καὶ ϲωφρόνωϲ γε διαιτῶν-
-Z/6/810/15	ται, καθ' ὅϲον δ' ἐγχωρεῖ, τὰ δέοντα πράττοντεϲ ὀλιγάκιϲ νοϲήϲουϲιν.  
-Z/6/811/1	ἅπτεϲθαι μὲν οὖν αὐτοῖϲ | ἀναγκαῖόν ἐϲτι καὶ τῶν πολυτρόφων ἐδε-
-Z/6/811/2	ϲμάτων, ἃ παχεῖϲ γεννᾷ χυμούϲ. ἀλλὰ μετρίωϲ γε τοῦτο πρακτέον ἐν 
-Z/6/811/3	ἐκείνοιϲ τε τοῖϲ καιροῖϲ, ὁπότε ϲαφοῦϲ ἐνδείαϲ αἰϲθάνονται. τὸν δ' 
-Z/6/811/4	ἄλλον χρόνον ἅπαντα τοῖϲ μέϲοιϲ ἐδέϲμαϲι τῶν ὀλιγοτρόφων τε καὶ 
-Z/6/811/5	πολυτρόφων χρηϲτέον. 
-Z/6/811/6	  Ἀφεκτέον γε μὴν ἀεὶ τῶν κακοχύμων, πλὴν εἴ ποτε δέοι 
-Z/6/811/7	κάμνονταϲ ὥρᾳ θέρουϲ θεραπεύεϲθαι τήν τε ξηρότητα καὶ τὴν θερμα-
-Z/6/811/8	ϲίαν ὅλου τοῦ ϲώματοϲ. ἐπιτήδεια γὰρ ἐν ἐκείνῳ τῷ καιρῷ καὶ μῆλα 
-Z/6/811/9	καὶ μόρα καὶ κοκκύμηλα καὶ κεράϲια προϲληφθέντα. καὶ ϲικύου δὲ καὶ 
-Z/6/811/10	πέπονοϲ οὐ πολὺ προϲενέγκαϲθαι τηνικαῦτα καὶ μηλοπέπονοϲ ἔτι τε 
-Z/6/811/11	τῶν πραικοκκίων ὀνομαζομένων ἢ Περϲικῶν ἐγχωρεῖ, καθάπερ γε καὶ 
-Z/6/811/12	τῆϲ καλουμένηϲ παρὰ Ῥωμαίοιϲ μέλκηϲ ἐψυχριϲμένηϲ ἀφρογάλακτόϲ 
-Z/6/811/13	τε καὶ τῶν διὰ γάλακτοϲ ἐδεϲμάτων ψυχρῶν, ὁποῖόν ἐϲτι καὶ τὸ καλού-
-Z/6/811/14	μενον ἀργυροτρύφημα. καὶ ϲῦκα δὲ ὁμοίωϲ ψυχρὰ καὶ κολόκυνθαι τοῖϲ 
-Z/6/811/15	οὕτω διακειμένοιϲ ἐπιτήδειοι. ϲωφροϲύνην δ' ἀϲκῶν ἄνθρωποϲ ἑτέρῳ 
-Z/6/812/1	τρόπῳ τὸν ἐπὶ τοῖϲ εἰρημένοιϲ καμάτοιϲ αὐχμὸν τοῦ | ϲώματοϲ ὑγραί-
-Z/6/812/2	νειν τε καὶ ψύχειν δύναται. παραγενόμενοϲ γὰρ ἐκ τοῦ βαλανείου καὶ 
-Z/6/812/3	προπιὼν ὕδατοϲ μὲν πρῶτον, εἶτ' οἴνου μετρίωϲ ὑδαροῦϲ ἀνεμέϲαϲ τε 
-Z/6/812/4	πᾶν ὃ ἔπιε, θριδακίνηϲ μὲν πρῶτον, ἀβλαβοῦϲ τε ἅμα καὶ ψύχοντοϲ 
-Z/6/812/5	λαχάνου, προϲενέγκαϲθαι δύναται, μετὰ ταύτην δὲ δι' ὄξουϲ τε καὶ γάρου 
-Z/6/812/6	ποδὸϲ ὑείου καλῶϲ ἡψημένου καὶ πτερῶν ἀλεκτορίδοϲ ἢ χηνὸϲ ἢ καὶ 
-Z/6/812/7	τῆϲ γαϲτρὸϲ αὐτοῦ καί τινοϲ ἰχθύοϲ ταγηνιϲτοῦ τῶν ἁπαλοϲάρκων, εἰ 
-Z/6/812/8	δὲ βούλοιτο, καὶ λαχανώδουϲ τινὸϲ ἅψαϲθαι τῶν μὴ κακοχύμων, ὁποῖόν 
-Z/6/812/9	ἐϲτι μαλάχη τε καὶ κολοκύνθη, μετὰ ταῦτα δὲ πιεῖν οἶνον ὕδατι ψυχρῷ  
-Z/6/812/10	πάνυ κεκραμένον. ἐφῆφθαι δὲ καὶ ταρίχου πρὸ τοῦδε καὶ τῶν ὀνο-
-Z/6/812/11	μαζομένων τρομητῶν ᾠῶν, ἰχθύων δὲ τῶν δι' ἐλαίου καὶ γάρου λαμ-
-Z/6/812/12	βανομένων ἐγχωρεῖ. βέλτιον γάρ, ὡϲ ἔφην, ὕδατι ψυχρῷ τὴν ξηρὰν 
-Z/6/812/13	θερμότητα τοῦ ϲώματοϲ ἰάϲαϲθαι φεύγονταϲ ἀεὶ τὰ κακόχυμα τῶν 
-Z/6/812/14	ἐδεϲμάτων. 
-Z/6/812/15	  καὶ χόνδροϲ δὲ ψυχρὸϲ ἐξ οἰνομέλιτοϲ ἢ οἴνου ψυχροῦ τὴν αὐτὴν 
-Z/6/812/16	τοῦ ϲώματοϲ ἰᾶται διάθεϲιν ἄνευ κακοχυμίαϲ. ἐμοὶ δ' ἤρκεϲε πολλάκιϲ 
-Z/6/812/17	ἐν τοιαύτῃ διαθέϲει γενομένῳ πτιϲάνηϲ χυλῷ χρήϲαϲθαι καλῶϲ ἐψυ-
-Z/6/813/1	χριϲμένῳ κατ' ἐκεῖνον τὸν | καιρόν, ἐν ᾧ μικρὸν ἔμπροϲθεν ἔφην ἐπι-
-Z/6/813/2	τηδείωϲ ἄν τινα πιεῖν ψυχρόν. 
-Z/6/813/3	  ἄλλο δ' ἄλλῳ τὸ μέτρον ἔϲτω τοῦ ψύχοντοϲ ἐδέϲματόϲ τε καὶ 
-Z/6/813/4	πόματοϲ, οἷϲ μὲν χρῆϲθαι χιόνι ϲύνηθεϲ, ἐκείνῃ προψύχουϲιν, οἷϲ δ' 
-Z/6/813/5	ἀπὸ πηγῆϲ ὕδατι προϲφάτῳ, μηδὲν χιόνοϲ δεομένοιϲ. ἔϲτω δὲ καὶ ὁ 
-Z/6/813/6	κεραννύμενοϲ οἶνοϲ ὡϲαύτωϲ προεψυχριϲμένοϲ. οὕτωϲ γὰρ ὀνομάζειν 
-Z/6/813/7	ἔθοϲ ἐϲτὶ τοῖϲ ἰατροῖϲ τοὺϲ ἐν ὕδατι ψυχροτάτῳ προεψυγμένουϲ, ἀγγείου 
-Z/6/813/8	δηλονότι τὸν οἶνον ἔχοντοϲ ἐνιϲταμένου τῷ ὕδατι. 
-Z/6/813/9	  ταῦτα μὲν οὖν ὑποτίθεμαι τοῖϲ ᾑρημένοιϲ βίον ἐν ἀϲχολίᾳ, καθ-
-Z/6/813/10	άπερ οἱ διοικοῦντεϲ ἔθνη καὶ πόλειϲ, ἔτι τε μᾶλλον οἱ τούτων ὑπηρέται, 
-Z/6/813/11	καὶ τούτων οὐδὲν ἧττον ὅϲοι κατὰ πόλεμον ἢ ἐν ὁδοιπορίαιϲ μακραῖϲ 
-Z/6/813/12	διατρίβουϲιν. ὅϲοι δ' ἐλεύθεροι τῆϲ τοιαύτηϲ ἀϲχολίαϲ, εἰ μὲν ἔθοϲ 
-Z/6/813/13	ἔχοιεν γυμνάζεϲθαι, ϲπανιώτατα δεήϲονται ψυχροῦ πόϲεωϲ. μὴ γυμνα-
-Z/6/813/14	ζόμενοι δέ, θέρουϲ ἀκμαίου θερμότητοϲ αἰϲθανόμενοι πολλῆϲ, ἀβλα-
-Z/6/813/15	βῶϲ ἂν ἀπὸ πηγῆϲ πίνοιεν ἀπεχόμενοι χιόνοϲ. εἰ γὰρ καὶ παραχρῆμα 
-Z/6/814/1	τὰ νέα τῶν ϲωμάτων ἡ χιὼν μηδὲν αἰϲθητὸν | φαίνοιτο βλάπτουϲα, 
[0057]  [038]  []  []

-Z/6/814/2	λεληθότωϲ γοῦν κατὰ βραχὺ τῆϲ βλάβηϲ αὐξανομένηϲ ἐπὶ προήκοντι 
-Z/6/814/3	τῷ χρόνῳ παρακμαζούϲηϲ τε τῆϲ ἡλικίαϲ ἀνίατά τε καὶ δυϲίατα νοϲήματα 
-Z/6/814/4	αὐτοῖϲ γίνεται κατ' ἄρθρα καὶ νεῦρα καὶ ϲπλάγχνα. πάϲχειν δ' εἰκὸϲ  
-Z/6/814/5	ἑκάϲτῳ βλαπτόμενον ἐκεῖνο τὸ μέροϲ τοῦ ϲώματοϲ, ὅπερ ἀϲθενέϲτατόν 
-Z/6/814/6	ἐϲτι φύϲει. 
-Z/6/814/7	  Μέγιϲτον δ' εἴϲ τε κακοχυμίαν καὶ νόϲουϲ ἐϲτὶν ἀπεψία ϲυνεχήϲ, 
-Z/6/814/8	ἐάν τ' ἐπ' εὐχύμοιϲ ἐάν τ' ἐπὶ κακοχύμοιϲ ἐδέϲμαϲι γένηται· πρόδηλον 
-Z/6/814/9	δ' ὅτι πολὺ χείρων ἡ ἐπὶ τοῖϲ κακοχύμοιϲ. διττῶν δ' ὄντων αὐτῶν 
-Z/6/814/10	ἐπὶ μὲν τοῖϲ τὸν λεπτὸν γεννῶϲι χυμὸν ὀξέα νοϲήματα γίνεται μετὰ 
-Z/6/814/11	κακοήθων πυρετῶν, εἰ δ' εἰϲ ἓν μόριον ἀποϲκήψειεν ἡ κακοχυμία, τά 
-Z/6/814/12	τ' ἐρυϲιπέλατα καὶ οἱ ἕρπητεϲ εἴτε τι θερμὸν οὕτωϲ ἄλλο πάθοϲ, ἐπὶ 
-Z/6/814/13	δὲ τοῖϲ τὸν παχὺν ἀρθρίτιδεϲ καὶ ποδάγραι καὶ νεφρίτιδεϲ ἄϲθματά 
-Z/6/814/14	τε καὶ ϲπληνὸϲ καὶ ἥπατοϲ ϲκιρρώδειϲ διαθέϲειϲ. οἷϲ δ' ἡ κακοχυμία 
-Z/6/814/15	μελαγχολική, καρκίνοι καὶ λέπραι καὶ ψῶραι καὶ πυρετοὶ τεταρταῖοι 
-Z/6/815/1	καὶ μελαγχολίαι κακόχροιαί τε μέλαιναι μετὰ ϲπλη|νὸϲ ὄγκου παραπλη-
-Z/6/815/2	ϲίου, καὶ κιρϲοὶ δὲ μέλανεϲ αἱμορροΐδεϲ τε πολλοῖϲ ἐγένοντο διὰ τοι-
-Z/6/815/3	οῦτον χυμόν. αἱ δ' ἐπίμικτοι πλειόνων χυμῶν διαθέϲειϲ ἕρπητάϲ τε 
-Z/6/815/4	καὶ τὰ καλούμενα φαγεδαινικὰ τῶν ἑλκῶν ἔτι τε τὰ κακοήθη πάντα 
-Z/6/815/5	καὶ πυρετοὺϲ ὀξεῖϲ ὑποϲτροφὰϲ ἐπιφέρονταϲ, ὡϲ εἰϲ χρόνον αὖθιϲ ἐκ-
-Z/6/815/6	πίπτειν, ἐργάζονται.  