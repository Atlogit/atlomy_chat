
[0057]  [054]  []  []

-Z/7/705/t1	        {ΓΑΛΗΝΟΥ 
-Z/7/705/t2	      ΠΕΡΙ ΤΩΝ ΠΑΡΑ ΦΥΣΙΝ ΟΓΚΩΝ} 
-Z/7/705/1	  Ἕν τι τῶν συμβεβηκότων τοῖς σώμασιν ὑπάρχει 
-Z/7/705/2	τὸ δηλούμενον πρᾶγμα πρὸς τῆς ὄγκος φωνῆς. τὴν γὰρ 
-Z/7/705/3	εἰς μῆκος καὶ πλάτος καὶ βάθος διάστασιν οὕτως ὀνομάζουσιν 
-Z/7/705/4	οἱ Ἕλληνες. ἔστι δ' ὅτε καὶ τὴν ὑπὲρ τὸ κατὰ φύσιν αὔξησιν 
-Z/7/705/5	ὄγκον καλοῦσιν ἥτις οὐ μόνον τοῖς νοσοῦσιν ὁτιοῦν μόριον, 
-Z/7/705/6	ἀλλὰ καὶ τοῖς ὑγιαίνουσιν ὑπάρχει. καὶ γὰρ οἱ παχεῖς 
-Z/7/705/7	ηὔξηνται μὲν ὑπὲρ τὸ κατὰ φύσιν εἰς βάθος καὶ πλάτος, οὐ 
-Z/7/706/1	μὴν ἤδη γέ πω παρὰ φύσιν ἔχουσιν, | ὡς γὰρ πολλάκις εἴρηται, 
-Z/7/706/2	τρίτη τίς ἐστι κατάστασις ἡ τῶν οὐ φύσει διακειμένων 
-Z/7/706/3	σωμάτων ἐν μέσῳ πως ὑπάρχουσα τῶν κατὰ φύσιν τε καὶ παρὰ 
-Z/7/706/4	φύσιν ἐχόντων. ὁ μὲν οὖν παχὺς ἢ ἰσχνὸς οὐ παρὰ φύσιν, ἀλλ' 
-Z/7/706/5	ἁπλῶς μόνον ὁ μὲν ὑπὲρ τὸ κατὰ φύσιν, ὁ δὲ ἐνδεέστερον ἔχει  
-Z/7/706/6	τοῦ κατὰ φύσιν, οὐ φύσει δὲ ἑκάτερος. ὁ δὲ ἐξ ὑδέρου τὸν 
-Z/7/706/7	ὄγκον ἐπικτησάμενος ἢ ἐκ φθόης τὴν λεπτότητα παρὰ φύσιν 
-Z/7/706/8	ἄμφω διάκεινται. πρόκειται δὲ ἡμῖν ἐν τῷ νῦν ἐνεστῶτι λόγῳ 
-Z/7/706/9	σκέψασθαι περὶ τῶν παρὰ φύσιν ὄγκων, ὅλον τε καταλαμβανόντων 
-Z/7/706/10	τὸ σῶμα καὶ μόριον ὁτιοῦν αὐτοῦ, τοσοῦτον ἐπιδιορισαμένοις 
-Z/7/706/11	ὡς τῶν οὐ φύσει διαθέσεων αἱ ὑπερβολαὶ παρὰ φύσιν εἰσίν. 
-Z/7/706/12	ὅρος δὲ τῆς ὑπερβολῆς ἐστιν αὐτῶν ἡ βλάβη τῆς ἐνεργείας. 
-Z/7/706/13	ἀλλὰ περὶ μὲν τούτων τῶν ὄγκων οὐ δεῖ μακροτέρου λόγου. 
-Z/7/706/14	γινώσκεται γὰρ ὑπὸ πάντων ἀνθρώπων, οὐ μόνον τῶν ἰατρῶν, 
-Z/7/706/15	σαρκὸς καὶ πιμελῆς ἀμετρία τὴν γένεσιν αὐτῶν ἐργαζομένη· 
-Z/7/706/16	τοὺς δ' ἄλλους ὄγκους ὅσοι κατὰ τὴν διάθεσιν αὐτῶν τῶν | 
-Z/7/707/1	σωμάτων, οὐ μόνον τὴν ποσότητα, τοῦ κατὰ φύσιν ἐξεστήκασιν 
-Z/7/707/2	ἤδη σκοπῶμεν ἀπὸ φλεγμονῆς ἀρξάμενοι. 
-Z/7/707/3	  Λέγεσθαι δὲ εἴθισται τοῖς Ἕλλησι τοὔνομα τοῦτο 
-Z/7/707/4	κατὰ τῶν ἐν ὄγκῳ μείζονι μορίων σαρκωδῶν ἅμα τάσει καὶ 
-Z/7/707/5	ἀντιτυπίᾳ καὶ ὀδύνῃ σφυγματώδει καὶ θέρμῃ καὶ μετ' ἐρυθή- 
-Z/7/707/6	ματος. ἥτις δ' ἐστὶν ἡ αἰτία δι' ἣν ταῦτα ἐγένετο τὰ 
-Z/7/707/7	συμπτώματα μὴ ὅτι τοῖς πολλοῖς, ἀλλ' οὐδ' αὐτοῖς τοῖς 
-Z/7/707/8	ἰατροῖς ἔγνωσται πᾶσιν. οὐδὲ γὰρ ὁδῷ τινι ποιοῦνται τὴν 
-Z/7/707/9	ζήτησιν οἱ πλείους αὐτῶν, ἀλλὰ τὸ δόξαν αὐτοῖς ἁπλῶς 
-Z/7/707/10	ἀποφαίνονται. γίγνοιτο δ' ἂν ἡ σκέψις, εἴπερ τις ὁδῷ 
-Z/7/707/11	προέρχοιτο, τοιαδί. 
-Z/7/707/12	  μείζων ὄγκος οὐκ ἄν ποτε γένοιτο περὶ σῶμα οὐδὲν ἄνευ 
-Z/7/707/13	τοῦ τὴν οὐσίαν αὐτοῦ δυοῖν τούτων παθεῖν θάτερον, ἢ ὑπὸ 
-Z/7/707/14	θερμότητος πολλῆς οἷον περιζέσασαν χυθῆναι ἢ ἔξωθέν τινα 
-Z/7/707/15	νεωτέραν οὐσίαν ἐπικτήσασθαι. χεομένη μὲν γὰρ πνευματοῦται 
-Z/7/707/16	καὶ ψυχθεῖσά γε αὕτη τὸν ἀρχαῖον ὄγκον ἀνακτᾶται ῥᾳδίως. 
-Z/7/707/17	οὔτε δὲ πνεῦμα περιεχόμενον ἐν τοῖς φλεγμαίνουσιν ὁρᾶται 
-Z/7/708/1	καθάπερ ἐν ἄλλοις ὄγκοις πολλοῖς, καὶ ψυχόμενα πρὸς τὴν | ἐξ 
-Z/7/708/2	ἀρχῆς κατάστασιν οὔτ' εὐθὺς οὔτ' ἐξ ἅπαντος ἐπανέρχεται. 
-Z/7/708/3	ὅτι δ' οὐ περιέχεται πνεῦμα δῆλον ἐκ τῆς τομῆς. φαίνεται 
-Z/7/708/4	γὰρ εἰ τμηθείη τὸ φλεγμαῖνον αἷμα μὲν ἐκχεόμενον πάμπολυ 
-Z/7/708/5	καὶ τὸ χωρίον ὅλον ἐναργῶς αἵματος μεστὸν ὥσπερ οἱ διάβροχοι 
-Z/7/708/6	σπόγγοι, πνεῦμα δὲ οὔτ' εὐθὺς ἐκπῖπτον οὔτ' αὖθις. 
-Z/7/708/7	  ἀλλὰ καὶ ἡ χροιὰ μόνη τοῦ αἵματος οἰκεία τε ἅμα καὶ 
-Z/7/708/8	ἀχώριστος. οὐδὲ γὰρ ἄλλο τῶν ἐν τῷ σώματι μορίων ἢ χυμῶν  
-Z/7/708/9	ἐρυθρὸν πλὴν σαρκός τε καὶ αἵματος. ἀλλ' οὔτε πολυσαρκία 
[0057]  [054]  []  []

-Z/7/708/10	ἐστὶ τὸ πάθημα τῆς φλεγμονῆς, καὶ εἴπερ συσταίῃ ποτε 
-Z/7/708/11	πολυσαρκία κατὰ τὸ σῶμα μόνη χωρὶς αἵματος πλήθους, ὁ μὲν 
-Z/7/708/12	ὄγκος μείζων γίνεται τοῦ κατὰ φύσιν, ἡ χροιὰ δὲ ἐν ὅροις 
-Z/7/708/13	ὑγιεινοῖς διαμένει μηδὲν τῆς ἀρχαίας ἐξαλλάττουσα φύσεως. 
-Z/7/708/14	οὐδενὶ γὰρ αὐξανομένῳ κατὰ τὴν οὐσίαν ἐπιτείνεται τὸ 
-Z/7/708/15	πρόσθεν χρῶμα. οὕτω γὰρ ἂν ἥ τε χιὼν ἐγίνετο λευκοτέρα 
-Z/7/708/16	καὶ ἡ πίττα μελαντέρα καὶ ὁ χρυσὸς ξανθότερος. ἕτερον 
-Z/7/708/17	οὖν ἐστι προφανῶς αὔξησις οὐσίας ἀλλοιώσεως. αὐξάνεται 
-Z/7/708/18	μὲν γὰρ κατὰ τὸ ποσόν, ἀλλοιοῦται δὲ κατὰ τὸ ποιόν. ἔστι 
-Z/7/709/1	δὲ δήπου καὶ τὸ χρῶμα ποιᾶς οὐσίας οὐ | ποσῆς γνώρισμα. 
-Z/7/709/2	διὰ ταῦτα μὲν οὖν πολυσαρκία ἕτερον φλεγμονῆς· δι' αὐτὰ δὲ 
-Z/7/709/3	ταῦτα πλεονάζειν ἄν τις ἐν αὐτῇ τὸν τοῦ αἵματος ὑπολάβοι 
-Z/7/709/4	χυμόν. 
-Z/7/709/5	  ἀλλὰ καὶ μεθ' ἑλκῶν ἐνίοτε μέγισται γίνονται φλεγμοναὶ 
-Z/7/709/6	καὶ φαίνεταί τις ἐν πάσαις ἐκρέων ἰχὼρ ὑδατώδης λεπτός. αἱμα-
-Z/7/709/7	τώδους φαινομένου τοῦ πέριξ χωρίου. ἀναγκαῖον οὖν ἐν τῷδε 
-Z/7/709/8	τὴν πύκνωσιν τῆς σαρκὸς ἣν ἐν τοῖς κατὰ τὸ τραῦμα πέρασιν  
-Z/7/709/9	ἑαυτῇ ἐπεκτήσατο συμμετρίας εἰς τοσοῦτον ἥκειν ὡς διεκπίπτειν 
-Z/7/709/10	ἐπιτρέπουσαν τοῖς ἰχῶρσιν, ἐναποστέγειν ἔνδον ἑαυτῆς τὸ αἷμα. 
-Z/7/709/11	καὶ μὴν ὅσον αἵματος ἰχὼρ λεπτομερέστερός ἐστι, τοσοῦτον ἢ 
-Z/7/709/12	καὶ πλέον ἔτι παχυμερέστερος ὑπάρχει πνεύματος. ὥστε εἴπερ 
-Z/7/709/13	ἡ κατὰ τὸ τραῦμα σὰρξ ἐπιτρέπει ἐκπίπτειν τοῖς ἰχῶρσιν, 
-Z/7/709/14	ἐπέτρεπεν ἂν δήπου καὶ τῷ πνεύματι. κενωθέντος δὲ ἅπαξ 
-Z/7/709/15	αὐτοῦ, καθίστατο ἂν εὐθέως ὁ τῆς φλεγμονῆς ὄγκος. ἀμέλει 
-Z/7/709/16	καὶ φαίνεται γιγνόμενον οὕτως ἐν οἷς ἂν μορίοις ὄντως 
-Z/7/709/17	ἀθροισθῇ τὸ πνεῦμα. τμηθέντων γὰρ αὐτῶν αὐτίκα συμπίπτει 
-Z/7/709/18	καὶ προσστέλλεται πᾶς ὄγκος. 
-Z/7/709/19	  ἀλλὰ καὶ ἡ γένεσις αὐτῆς τῆς ἐπὶ τραύμασι γενομένης 
-Z/7/709/20	φλεγμονῆς μαρτυρεῖ. ἐν ἀρχῇ μὲν γὰρ ἔτι νεοτρώτων ὄντων 
-Z/7/710/1	ἐκπίπτει πλῆθος αἵματος· ἴσχεται δ' | αὖθις ἤτοι ψυξάντων ἡμῶν 
-Z/7/710/2	ἢ αὐτομάτως ὑπὸ τοῦ περιέχοντος ψυχθέν. ἀλλὰ καὶ πιλησάντων 
-Z/7/710/3	ἡμῶν ταῖς χερσὶν ἢ ἐπιδησάντων, ἴσχεται κωλυόμενον ἐκρεῖν. 
-Z/7/710/4	εἶτ' ἐν τοῖς στόμασι τῶν διῃρημένων ἀγγείων ἰσχόμενόν τε καὶ 
-Z/7/710/5	φραττόμενον πιλοῦταί τε καὶ πήγνυται παραπλήσιόν τι πάσχον 
-Z/7/710/6	θρόμβῳ πλὴν ὅτι θρόμβος μὲν ἀθρόου τοῦ αἵματός ἐστι πῆξις 
-Z/7/710/7	αἰσθητή, τὸ δ' ἐπὶ τῶν ἑλκῶν γιγνόμενον οὐκέτ' ἀθρόως ἀλλὰ  
-Z/7/710/8	κατὰ σμικρὰ καὶ πολλὰ πέρατα τῶν διῃρημένων ἀγγείων ἵστησι 
-Z/7/710/9	καὶ παχύνει τὸ αἷμα. ὅταν οὖν ἅμα μὲν τοῦτο παχύτερον, 
-Z/7/710/10	ἅμα δὲ τῶν ἀγγείων τὸ πέρας γένηται στενότερον, ἴσχεται 
-Z/7/710/11	μὲν ἤδη τὸ αἷμα, διεκπίπτουσι δὲ ἰχῶρες. ταῦτα πάντα 
-Z/7/710/12	τεκμήρια μέγιστα τοῦ πληθύνειν ἐν τοῖς φλεγμαίνουσι μορίοις 
-Z/7/710/13	τὸ αἷμα. 
-Z/7/710/14	  θερμότερον μὲν οὖν ἐστι τοῦ κατὰ φύσιν ἐν τοῖς 
-Z/7/710/15	οὕτω διακειμένοις, οὐ μὴν τοσοῦτον θερμότερον ὡς μόνῃ 
-Z/7/710/16	τῇ χύσει τηλικοῦτον ἐργάσασθαι τὸν ὄγκον. πολλὰ δ' ἂν εἴη 
-Z/7/710/17	σοι καὶ τὰ τοῦδε τεκμήρια. πρῶτον μὲν οἱ διακαέστατοι τῶν 
-Z/7/710/18	πυρετῶν· ὅσον γὰρ ἐπὶ τούτων ἡ θερμασία σφοδροτέρα τῆς κατὰ 
-Z/7/711/1	τὰ φλεγμαίνοντα μόριά ἐστι, τοσοῦτον τὸν ὄγκον ἐχρῆν | εἶναι 
-Z/7/711/2	μείζονα. 
-Z/7/711/3	  δεύτερον δὲ τεκμήριον ἐκ τῆς τοῦ αἵματος οὐσίας· οὐ 
-Z/7/711/4	γὰρ ὥσπερ πίττα καὶ ῥητίνη καὶ κηρὸς ὑπὸ ψύξεως πέπηγεν, 
-Z/7/711/5	ἀλλ' ἔστιν ἀεί τε καὶ φύσει θερμότερον. ἐκείνοις μὲν οὖν 
-Z/7/711/6	θερμαινομένοις εἰς τοὐναντίον ἡ μετάστασις· αἵματι δὲ κατὰ 
-Z/7/711/7	φύσιν ὑπάρχοντι θερμῷ γένοιτο μὲν ὀλίγῳ τινὶ μείζων ὁ ὄγκος, 
-Z/7/711/8	οὐ μὴν ἐπὶ τοσοῦτον ὅσον ἐξαίρουσιν αἱ φλεγμοναὶ τὰ πάσχοντα 
-Z/7/711/9	μόρια. καίτοι γε πίττα καὶ ῥητίνη καὶ κηρὸς εἰς τοσαύτην  
-Z/7/711/10	ἀφικόμενα θερμασίαν εἰς ὅσην ἥκει τὰ φλεγμαίνοντα βραχὺ 
-Z/7/711/11	τοῦ ἐξ ἀρχῆς ἐπαύξεται. καί σοι καὶ τοῦτο ἔστω τεκμήριον 
-Z/7/711/12	ἕτερον ἐπὶ τοῖς εἰρημένοις οὐ σμικρὸν τοῦ τὸν ὄγκον τῶν 
-Z/7/711/13	φλεγμαινόντων μορίων μὴ διὰ μόνην γίνεσθαι τὴν χύσιν. ὀλίγη 
-Z/7/711/14	μὲν γάρ ἐστιν ἡ κατὰ θερμασίαν ἀλλοίωσις τοῦ αἵματος, οὐκ 
-Z/7/711/15	ὀλίγῳ δὲ μείζων ὁ ὄγκος. ἱκανὸν δὲ τεκμήριον ἔστω σοι καὶ 
-Z/7/711/16	αὐτὸ τὸ φαινόμενον. οὐ γὰρ ὥσπερ ἡ ῥητίνη καὶ ἡ πίττα καὶ 
-Z/7/711/17	ὁ κηρὸς θερμαινόμενα σφοδρότερον ἐπὶ πλεῖστον ἥκουσι χύσεως, 
-Z/7/711/18	οὕτω καὶ τὸ αἷμα· φυλάττει δὲ κἂν ἐπὶ πυρὸς ἕψηται τὸν 
-Z/7/711/19	ἔμπροσθεν ὄγκον, ἢ οὐδ' ὅλως ἢ παντάπασιν ἐλάχιστον εἰς 
-Z/7/711/20	μέγεθος ἐξαιρόμενον. | 
-Z/7/712/1	  εἴρηται δέ μοι καὶ πρόσθεν ὅτι ψυχομέναις ταῖς φλεγμοναῖς 
-Z/7/712/2	οὐκ ἀεὶ καθίστασθαι συμβαίνει. τὴν γὰρ ἀκμάζουσάν τε καὶ 
-Z/7/712/3	μεγάλην ἐφ' ἧς ἐσφήνωται τὸ ῥεῦμα κἂν ἐπὶ πλέον ψύξῃς, οὐ 
-Z/7/712/4	καθαιρήσεις τὸν ὄγκον, ἀλλὰ πελιδνὸν ἐργάσῃ τὸ μέρος καὶ 
-Z/7/712/5	ψυχρόν, εἰς σκίρρον τε μεταστήσεις τὸ πάθος. εὐκολώτατα δὲ 
-Z/7/712/6	πρὶν μὲν σφηνωθῆναι τὸ ῥεῦμα τοῖς ψύχουσί τε καὶ στύφουσιν 
-Z/7/712/7	ἀναστέλλεται, καὶ μάλισθ' ὅταν ὀλίγον ᾖ· δυσλύτως δὲ  
-Z/7/712/8	ἔμπροσθεν ἐμπλασθὲν ὑπὸ μὲν τῶν στυφόντων καὶ ψυχόντων οὐδὲν 
-Z/7/712/9	ὀνίναται, κενωθῆναι δὲ δεῖται. ἐξεύρηται τοιγαροῦν τηνικαῦτα 
-Z/7/712/10	τοῖς ἰατροῖς οὐ μόνον τοῖς θερμαίνουσι διαφορεῖν, ἀλλὰ καὶ 
-Z/7/712/11	αὐτοῦ τι τοῦ αἵματος αἰσθητῶς ἐκκενοῦν, ἀμυχὰς εἰς τὸ δέρμα 
-Z/7/712/12	ποιούντων. πάντα οὖν ταῦτα μεγάλα γνωρίσματα τοῦ πεπληρῶσθαι 
-Z/7/712/13	τὸ φλεγμαῖνον αἱματώδους χυμοῦ. θερμὸν δὲ ἀμέτρως οὐκ εὐθὺς 
-Z/7/712/14	ἐξ ἀρχῆς, ἀλλ' ἐν τῷ χρόνῳ γίνεται διὰ τὴν ἔμφραξιν ἁπάντων 
-Z/7/712/15	τῶν πόρων ἰσχομένης τῆς ἀρχαίας διαπνοῆς. ἀναγκαῖον οὖν δήπου 
-Z/7/712/16	καὶ σήπεσθαι χρονίζοντι τῷ αἵματι. πάντα γὰρ ὅσα θερμὰ καὶ 
-Z/7/712/17	ὑγρὰ σώματα κατὰ θερμὸν ἀθροιζόμενα τόπον ἑτοίμως σήπεται, | 
-Z/7/713/1	μήτε κενούμενα μήτε ἐμψυχόμενα, ὥστε καὶ ἡ ἐκ τῆς σηπεδόνος 
-Z/7/713/2	αὐτῷ προσέρχεται θερμότης ἐφ' ᾗ πρόσθεν εἶχεν. 
-Z/7/713/3	  ὅτι μὲν οὖν ἐν τοῖς ἀγγείοις αἷμα πλεῖον ἤθροισται κατὰ 
-Z/7/713/4	τὰ φλεγμαίνοντα μόρια τοῖς ὄγκοις αὐτῶν τεκμαρτέον, οὐχ 
-Z/7/713/5	ἥκιστα δὲ καὶ τῷ φαίνεσθαι φλέβας ἐν αὐτοῖς ἀοράτους ἔμπροσθεν 
-Z/7/713/6	οὔσας ὑπὸ σμικρότητος, οὐ γεννηθείσας δήπου κατὰ τὴν φλεγμονὴν, 
-Z/7/713/7	ἀλλ' ἐκ τοῦ πληρωθῆναι τοῦ αἵματος εἰς μέγεθος ἀρθείσας 
-Z/7/713/8	τοσοῦτον ὡς αἰσθητὰς γενέσθαι. μάλιστα δὲ ἐν ὀφθαλμοῖς 
-Z/7/713/9	φαίνεται τοῦτο συμπῖπτον καὶ πόσθῃ καὶ τιτθοῖς. ὅτι δὲ καὶ  
-Z/7/713/10	ἡ σύμπασα φαίνεται σάρξ, ἧς δὴ καὶ μάλιστα πάθος ἐστὶν ἡ 
-Z/7/713/11	φλεγμονή, πληροῦσθαι ῥεύματος αἱματώδους, ἥ τε χρόα καὶ ὁ 
-Z/7/713/12	ὄγκος αὐτὸς ἐνδείκνυται. διὰ τοῦτο δὲ καὶ ὑγρὰ πᾶσα καὶ 
-Z/7/713/13	διάβροχος ὥσπερ ἔριον ἢ σπόγγος φαίνεται, καὶ τούτῳ μαρτυρ-
-Z/7/713/14	οῦσι καὶ οἱ ἐκρέοντες ἰχῶρες ἐπειδὰν ἔχῃ στόμιον ἡ φλεγμονή. 
-Z/7/713/15	  εἰκότως δέ, οἶμαι, καὶ τὸ δέρμα σὺν τοῖς ὄγκοις τῶν 
-Z/7/713/16	ὑποκειμένων ἐξαίρεται καὶ περιτείνεται, καὶ τῷ χρόνῳ δὲ 
-Z/7/713/17	δέχεται καὶ αὐτὸ τοῦ ῥεύματος ὥσπερ καὶ οἱ τῶν ἀγγείων 
-Z/7/714/1	χιτῶνες. οὕτω δὲ καὶ οἱ | ὑμένες οἱ κατὰ τὸ φλεγμαῖνον μέρος 
-Z/7/714/2	ἔτι δὲ καὶ τὰ νεῦρα καὶ οἱ τένοντες ἀπολαύουσιν ἐν τῷ χρόνῳ 
-Z/7/714/3	τῆς φλεγμονῆς· ἐνίοτε μέν τοι τρωθέντων αὐτῶν ἢ καὶ ἄλλως 
-Z/7/714/4	πως παθόντων, ἐξ αὐτῶν ἐκείνων πρῶτον ἄρχεται τὸ κακόν, ὅλως 
-Z/7/714/5	δὲ οὐδὲν τῷ φλεγμαίνοντι μορίῳ κατὰ φύσιν ἔχον ἀκριβῶς δια-
-Z/7/714/6	μένει χρονιζούσης τῆς φλεγμονῆς, ἀλλὰ συναπολαύει τῇ σαρκὶ 
-Z/7/714/7	πάντα τοῦ ῥεύματος ὥστ' ἐνίοτε καὶ τῶν ὀστῶν ἅπτεται καθάπερ 
-Z/7/714/8	καὶ ἐξ αὐτῶν ὁρμᾶταί ποτε πρώτων πασχόντων. 
-Z/7/714/9	  ἐν μὲν δὴ τῷ κατὰ φύσιν ἔχειν χαλαρόν τέ ἐστι τὸ δέρμα 
-Z/7/714/10	τοῖς γε μὴ παχέσιν, ἥ τ' ἐν τῷ μεταξὺ χώρα κενὴ καθ' ἧς 
-Z/7/714/11	ἐπιπέπτωκεν· ὡσαύτως δὲ καὶ αἱ κατὰ τὴν σάρκα χῶραι, περὶ  
-Z/7/714/12	ὧν ἐπὶ πλέον ἐν ταῖς Ἀνατομικαῖς Ἐγχειρήσεσι λέλεκται, 
-Z/7/714/13	κεναὶ πᾶσαι τυγχάνουσιν οὖσαι καὶ μάλιστά γε αἱ περὶ τὰς 
-Z/7/714/14	ἀρτηρίας ἐν κύκλῳ ταῖς διαστολαῖς αὐτῶν ἀνακείμεναι· κατὰ 
-Z/7/714/15	δὲ τὰς φλεγμονὰς ἅπασαι πληροῦνται τοῦ αἵματος ἐκ μὲν τῶν 
-Z/7/714/16	ἀγγείων διιδρουμένου κατὰ τοὺς χιτῶνας αὐτῶν ἐν παντὶ δὲ 
-Z/7/714/17	μορίῳ τῆς σαρκὸς ἀναμιγνυμένου δροσοειδῶς. | 
[0057]  [054]  []  []

-Z/7/715/1	  Ὅταν δὲ ἐν τῷ χρόνῳ κρατήσῃ μὲν ἡ φύσις, πεφθῇ δὲ 
-Z/7/715/2	σύμπαν τὸ ῥεῦμα καὶ γένηται πύον, ἐκτὸς ὠθεῖται τῆς σαρκὸς 
-Z/7/715/3	ὑπὸ τῆς ἐν αὐτῇ δυνάμεως ἀποκριτικῆς τῶν ἀλλοτρίων. ἔνθα 
-Z/7/715/4	μὲν οὖν ἤτοι πόρος ἐστὶ φυσικὸς ἀξιόλογος, οἷον ὀχετός τις, 
-Z/7/715/5	ἐκροῆς περιττωμάτων παρεσκευασμένος ἢ αὐτὸ τὸ χωρίον ἐνταῦθα 
-Z/7/715/6	ἀραιόν, τοῦ πύου τὸ μέν τι διαπνεῖται, τὸ δὲ αἰσθητῶς ἐκρεῖ. 
-Z/7/715/7	ἔνθα δὲ περίκειται τὸ δέρμα πυκνὸν καὶ σκληρόν, οἷον τὸ 
-Z/7/715/8	ἔξωθεν ἡμῶν ἐστιν, ἴσχεται ἐνταῦθα τὸ πύον ἀφίστησί τε τῆς 
-Z/7/715/9	ὑποκειμένης αὐτῷ σαρκός, εἶτα καὶ διαβιβρώσκει τῇ δριμύτητι 
-Z/7/715/10	καὶ διεξέρχεται πρὸς τοὐκτὸς εἰ μή τις φθάσῃ σχάσας αὐτό. 
-Z/7/715/11	κρατηθείσης δὲ τῆς φύσεως ὑπὸ τοῦ ῥεύματος, οὐκέτι εἰς πύον 
-Z/7/715/12	ἀλλ' εἰς ἀλλόκοτόν τινα μεταβολὴν ἄλλοτε ἀλλοίαν ἀφικνεῖται  
-Z/7/715/13	τὸ αἷμα. καλεῖται δὲ κοινῇ μὲν σύμπαντα τὰ τοιαῦτα πρὸς 
-Z/7/715/14	τῶν πλείστων ἰατρῶν ἀποστήματα, καὶ μάλισθ' ὅσα διὰ βάθους 
-Z/7/715/15	ἔνδον ἐστίν. ἔνιοι δὲ οὐχ ἅπαντα προσαγορεύειν οὕτω δικαι-
-Z/7/715/16	οῦσιν ἀλλ' ἐκεῖνα μόνον ὅσα τὴν ἀλλοίωσιν εἰς διαφθοράν τινα 
-Z/7/715/17	ἑτέραν οὐκ εἰς τὸ σύνηθες τε καὶ χρηστὸν ἴσχει πύον. ὡς τά 
-Z/7/716/1	γε | ἐκπυΐσκοντα ἅπαντα τινὲς μὲν ἐμπυήματα προσαγορεύουσιν, 
-Z/7/716/2	ἔνιοι δὲ διαπυήματα καθάπερ καὶ αὐτὸ τὸ ἐκπυΐσκειν διαπυΐσκειν· 
-Z/7/716/3	ἔνιοι δὲ οὐχ οὕτως, ἀλλ' ὅταν ἐν σπλάγχνῳ γένηταί τι τοιοῦτον, 
-Z/7/716/4	ἐκεῖνο μόνον ἐμπύημα προσαγορεύουσι καὶ τοὺς οὕτω πάσχοντας 
-Z/7/716/5	ἐμπύους. ἄλλοι δ' αὖ τινες ἰατροὶ μόνους ἐκείνους ὀνομάζειν 
-Z/7/716/6	ἐμπύους δικαιοῦσιν οἷς ἤθροισται πύον ἐν τῇ μεταξὺ θώρακός 
-Z/7/716/7	τε καὶ πνεύμονος χώρᾳ. τῶν μὲν οὖν ὀνομάτων, ὅπερ ἀεί μοι 
-Z/7/716/8	λέλεκται, φροντίζειν χρὴ τοσοῦτον ὡς ἑρμηνεύεσθαι σαφῶς τὸ 
-Z/7/716/9	δηλούμενον. αὐτὰ δὲ τὰ πράγματα, περὶ ὧν ὁ λόγος, εὑρίσκειν 
-Z/7/716/10	οὕτως σπουδαστέον ὡς μηδὲν ἐξ αὐτῶν διαλάθοι. σύμπαντα 
-Z/7/716/11	γὰρ ταῦτα παρασκευαστικὰ πρὸς τὴν θεραπευτικήν εἰσι μέθοδον 
-Z/7/716/12	ἐν ᾗ τὰς διαθέσεις, οὐ τὰς προσηγορίας αὐτῶν ἰώμεθα.  
-Z/7/716/13	τούτων τοίνυν ἀεὶ μεμνημένους ἐπὶ τὰ λείποντα αὖθις τῶν 
-Z/7/716/14	πραγμάτων ἰτέον. 
-Z/7/716/15	  Ὅταν ἀποδείρῃ τὰ σώματα τὸ πύον ἀποστήσῃ τε καὶ 
-Z/7/716/16	διαστήσῃ τῶν ὑποκειμένων τὰ περιέχοντα κἄπειτα, κενωθέντος 
-Z/7/716/17	αὐτοῦ καθ' ὁντινοῦν τρόπον, ἀδυνατήσῃ τὰ διαστάντα τὴν 
-Z/7/717/1	ἀρχαίαν ἀπολαβεῖν κατάστασιν, ὀνομάζεται | τὸ πάθος κόλπος. 
-Z/7/717/2	εἰ δὲ μὴ ταχέως τις αὐτὸν θεραπεύσει, τυλοῦται καὶ σκληρὸς 
-Z/7/717/3	γίνεται τῷ χρόνῳ καὶ οὐχ οἷός τέ ἐστι κολλῆσαι τοῖς ὑποκει-
-Z/7/717/4	μένοις αὐτῷ. προσστέλλεται μέντοι ξηρανθεὶς ὑπό τε φαρμάκων 
-Z/7/717/5	καὶ διαίτης ὡς δοκεῖν ὑγιὲς ἀμέμπτως ὑπάρχειν τὸ μόριον. 
-Z/7/717/6	εἰ μὲν δὴ διὰ παντὸς ἀκριβῶς τις διαιτώμενος ὑγιεινὸν 
-Z/7/717/7	ἀληθῶς ἔχει καὶ ἀπέριττον τὸ σῶμα, προσεσταλμένος ὁ κόλπος 
-Z/7/717/8	μένει· περιττώματος δέ τινος ὑποτραφέντος, αὖθις πληροῦται 
-Z/7/717/9	καὶ γίνεται πάλιν ὅπερ ἐξ ἀρχῆς ἦν ἀπόστημα· καὶ αὖθίς γε, 
-Z/7/717/10	δεόντως ἰωμένων, ἐκκενοῦται καὶ ξηραίνεται καὶ προσστέλλεται. 
-Z/7/717/11	καὶ ἀεὶ πολὺ ῥᾴονα ἅπαντ' ἐν αὐτῷ γίνεται ταῦτα τῶν ἐξ ἀρχῆς 
-Z/7/717/12	ἀποστάντων. οὔτε γὰρ ὀδυνᾶται διασπώμενα τὰ μόρια (διέστηκε  
-Z/7/717/13	γὰρ ἤδη), καὶ πληροῦται τάχιστα, ῥᾳδίως ὑποδεχομένου τοῦ 
-Z/7/717/14	κόλπου τὸ ῥεῦμα· καὶ δὴ καὶ κενοῦται ταχέως, ὁδοπεποιημένων 
-Z/7/717/15	αὐτῷ τῶν ἐκροῶν, ὡς ὅταν γε κολληθῶσιν αὐτά, πάλιν ὀδυνῶνται, 
-Z/7/717/16	ῥηγνυμένου τοῦ ἀποστήματος. οὐ μόνον δὲ ἐκ φλεγμονῆς ἡ 
-Z/7/717/17	γένεσις τοῖς ἀποστήμασιν, ἀλλὰ καὶ εὐθὺς ἐξ ἀρχῆς ἐνίοτε δι' | 
-Z/7/718/1	ἄλλον χυμὸν ὁντινοῦν ἀποδέροντα τῷ χρόνῳ καὶ ἀφιστάντα τῶν 
-Z/7/718/2	ὑποκειμένων τὰ περιέχοντα. καὶ τοίνυν καὶ τμηθέντων, παντοίαν 
-Z/7/718/3	ἰδέαν ὑγρῶν τε καὶ στερεῶν σωμάτων ἐντὸς ἔχοντα φαίνεται. 
-Z/7/718/4	καὶ γὰρ βορβόρῳ καὶ οὔρῳ καὶ θρόμβῳ καὶ χυλῷ μελιτώδει καὶ 
-Z/7/718/5	μυξώδει καὶ ὀστοῖς καὶ λίθοις καὶ πώροις ὄνυξί τε καὶ θριξὶν 
-Z/7/718/6	ἐν ἀποστήμασιν εὑρίσκεται παραπλήσια σώματα, καὶ μὴν καὶ ζῷα 
-Z/7/718/7	πολλάκις εὕρηται σχεδὸν ἅπασι τοῖς ἐκ σηπεδόνος ἔχουσι τὴν 
-Z/7/718/8	γένεσιν ὁμοιότατα. 
-Z/7/718/9	  Ἔστι δὲ καὶ ἡ σύριγξ ὀνομαζομένη στενὸς καὶ προμήκης 
-Z/7/718/10	κόλπος ὁμοίως τοῖς ἄλλοις κόλποις προσστελλομένη τε καὶ 
-Z/7/718/11	αὖθις ἀφισταμένη δι' ἐπιρροὴν περιττωμάτων ὥσπερ ἐκεῖνοι. 
-Z/7/718/12	ἀθερώματα δὲ καὶ στεατώματα καὶ μελικηρίδας ὅσα τε καὶ ἄλλα  
-Z/7/718/13	τοιαῦτα, τινὲς μὲν ἐν τοῖς ἀποστήμασι τίθενται, τινὲς δὲ 
-Z/7/718/14	εἰς ἕτερον γένος. εὔδηλος δὲ καὶ ἡ τούτων φύσις ἐκ τῶν 
-Z/7/718/15	ὀνομάτων· ἀθέρῃ μὲν γάρ τι παραπλήσιον ἐν τοῖς ἀθερώμασιν 
-Z/7/718/16	εὑρίσκεται· μέλιτι δὲ ἐν ταῖς μελικηρίσι· στέατι δὲ ἐν τοῖς 
-Z/7/719/1	στεατώμασιν. ὡς τὸ πολὺ δὲ χιτών | τις ὑμενώδης ἅπαντα τὰ 
-Z/7/719/2	τοιαῦτα περιέχει. ταῦτά τε οὖν ἅπαντα παρὰ φύσιν ὄγκοι, καὶ 
-Z/7/719/3	πρὸς τούτοις ἄνθρακες καὶ γάγγραιναι καὶ ἕρπητες, ἐρυσιπέλατά 
-Z/7/719/4	τε καὶ σκίρροι καὶ οἰδήματα καὶ καρκίνοι καὶ πνευματώσεις 
-Z/7/719/5	ὑπὲρ ὧν οὐδ' αὐτῶν ἀγνοεῖν χρὴ τὸν ἰατρόν, ἀλλ' ἀκριβῶς ἐπι-
-Z/7/719/6	σκέπτεσθαι τήν τε γένεσιν ἑκάστου καὶ τὴν οὐσίαν. 
-Z/7/719/7	  Αἱ μὲν δὴ γάγγραιναι καὶ οἱ ἄνθρακες, ἐπειδὰν οἷον 
-Z/7/719/8	ζέσαν τὸ αἷμα ἐγγύς τε τῆς φλεγμονῆς διακαύσῃ τὸ δέρμα, 
-Z/7/719/9	ταῦτ' ἄρα καὶ σὺν ἐσχάρᾳ γίγνονται, καὶ φλύκταιναι προηγοῦνται 
-Z/7/719/10	τοῦ ἕλκους ὥσπερ ἐν τοῖς πυρικαύστοις, ὀξύτατόν τε πυρετὸν 
-Z/7/719/11	ἐπιφέρουσι καὶ κίνδυνον ὑπόγυον ἀμφὶ τῇ ζωῇ. μέλαινα δὲ 
-Z/7/719/12	τοὐπίπαν καὶ τεφρώδης ἡ ἐσχάρα φαίνεται τοῦ τῶν ἀνθράκων  
-Z/7/719/13	ἕλκους, οὐ μὴν οὐδ' ἡ χροιὰ τῆς πέριξ φλεγμονῆς ὁμοίως 
-Z/7/719/14	ταῖς ἄλλαις ἐρυθρά ἐστιν, ἀλλ' ἐπὶ τὸ μελάντερον ῥέπει 
-Z/7/719/15	τρόπον ἕτερον τῶν ἐκχυμωθέντων ἢ ὑπὸ κρύους καταψυχθέντων· 
-Z/7/719/16	οὐ σφοδρῶς γὰρ πελιδνὸς ὥσπερ ἐπ' ἐκείνοις ὁ ὄγκος ἀλλ' 
-Z/7/719/17	ἔχει τι καὶ στιλβὸν οἷον ἡ ἄσφαλτός τε καὶ ἡ πίττα. τοιαύτη 
-Z/7/720/1	δέ ἐστι καὶ ἀκριβὴς | μέλαινα χολή. καὶ τοίνυν καὶ ἡ κακο-
-Z/7/720/2	ήθεια τῶν ἐν τοῖς ἄνθραξιν ἑλκῶν ἐντεῦθέν ἐστιν. ἔοικε γὰρ 
-Z/7/720/3	ἤτοι γε ἐξ ἀρχῆς εὐθέως ἢ ὑπεροπτώμενον ἐν τῇ ζέσει τὸ αἷμα 
-Z/7/720/4	μελαγχολικὸν γίνεσθαι. 
-Z/7/720/5	  Χωρὶς δὲ τοῦ ζεῖν ἡ μέλαινα χολὴ τοὺς καρκίνους 
-Z/7/720/6	ἐργάζεται, καὶ ἢν δριμυτέρα τύχῃ, μεθ' ἕλκους. ταῦτ' ἄρα 
-Z/7/720/7	καὶ μελάντεροι τῇ χροιᾷ τῶν φλεγμαινόντων εἰσὶ καὶ ἥκιστα 
-Z/7/720/8	θερμοί. πληροῦνται δὲ αἱ φλέβες ἐπ' αὐτῶν καὶ τείνονται 
-Z/7/720/9	μᾶλλον ἢ ἐν ταῖς φλεγμοναῖς. ἧττον γὰρ ἐκπίπτει τῶν ἀγγείων 
-Z/7/720/10	εἰς τὴν πέριξ σάρκα διὰ πάχος ὁ γεννῶν τοὺς καρκίνους χυμός. 
-Z/7/720/11	οὐ μὴν οὐδὲ ἐρυθραὶ καθάπερ ἐν ταῖς φλεγμοναῖς αἱ φλέβες 
-Z/7/720/12	εἰσίν, ἀλλὰ καὶ αὗται κατὰ τὸν λυποῦντα χυμόν.  
-Z/7/720/13	  Ἕπεται δὲ ταῖς μεγάλαις φλεγμοναῖς ἡ καλουμένη 
-Z/7/720/14	γάγγραινα, νέκρωσίς τις οὖσα τοῦ πάσχοντος μορίου. κἂν μὴ 
-Z/7/720/15	διὰ ταχέων τις αὐτὴν ἰάσηται, νεκροῦται ῥᾳδίως τὸ παθὸν 
-Z/7/720/16	οὕτω μόριον, ἐπιλαμβάνει τε τὰ συνεχῆ καὶ ἀποκτείνει τὸν 
-Z/7/720/17	ἄνθρωπον. ἐπειδὰν γὰρ ἰσχυρῶς φραχθῇ κατὰ τὰς μεγίστας 
-Z/7/721/1	φλέβας τά τε στόματα | τῶν ἀγγείων οἵ τε πόροι πάντες οἱ 
-Z/7/721/2	κατὰ τὸ δέρμα τῆς κατὰ φύσιν ἀποστερούμενοι διαπνοῆς, τὰ 
-Z/7/721/3	οὕτω κάμνοντα σώματα νεκροῦνται ῥᾳδίως. καὶ πρῶτον μὲν 
-Z/7/721/4	αὐτῶν ἀποσβέννυται τὸ τῆς χρόας εὐανθὲς ὃ συνῆν ταῖς 
-Z/7/721/5	φλεγμοναῖς· ἔπειθ' ἡ ὀδύνη καὶ ὁ σφυγμὸς οἴχονται, οὐ 
-Z/7/721/6	πεπαυμένης δήπου τῆς διαθέσεως, ἀλλὰ τῆς αἰσθήσεως νενεκρω-
-Z/7/721/7	μένης. ἀχώριστος δὲ φλεγμονῆς μεγάλης ὁ σφυγμός. οὕτω δὲ 
-Z/7/721/8	ἐοίκασιν ὀνομάζειν οἱ παλαιοὶ τὴν αἰσθητὴν κίνησιν αὐτῷ 
-Z/7/721/9	τῷ κάμνοντι τῶν ἀρτηριῶν εἴτε χωρὶς ὀδύνης εἴτε καὶ σὺν 
-Z/7/721/10	ταύτῃ γίγνοιτο. διὸ καὶ προστιθέασί τινες ἐν τοῖς συμπτώ-
-Z/7/721/11	μασι τῆς φλεγμονῆς τῷ σφυγμῷ τὸ σὺν ὀδύνῃ. ταυτὶ μὲν οὖν  
-Z/7/721/12	ἐν ὀνόματι τὴν ἀμφισβήτησιν ἔχει, κάλλιον δὲ ἐπίστασθαι 
-Z/7/721/13	τὴν γένεσιν αὐτῶν καταφρονοῦντα τῆς προσηγορίας. ἐν μὲν 
-Z/7/721/14	δὴ τῷ κατὰ φύσιν ἀναίσθητός ἐστιν ἡμῖν ἡ κίνησις τῶν 
-Z/7/721/15	ἀρτηριῶν, ἐν δὲ ταῖς φλεγμοναῖς αἰσθητὴ σὺν ὀδύνῃ. πλήττει 
[0057]  [054]  []  []

-Z/7/721/16	γὰρ ἡ ἀρτηρία διαστελλομένη τὰ πέριξ σώματα, καὶ πρὸς τῆς 
-Z/7/721/17	πληγῆς ὀδυνώμεθα διὰ τὴν φλεγμονήν. ὅταν δὲ καὶ αὐτὸς ὁ 
-Z/7/722/1	χιτὼν ἤδη φλεγμαίνῃ, πλήττουσά τε ἅμα καὶ | πληττομένη διπλα-
-Z/7/722/2	σιάζει τὴν ὀδύνην. περὶ μὲν δὴ τούτων αὐτάρκως εἴρηται. 
-Z/7/722/3	  Λεκτέον δὲ ἐφεξῆς τὰ χολώδη ῥεύματα. νενίκηκε 
-Z/7/722/4	γὰρ, οὐκ οἶδ' ὅπως, τὸ τῶν ἰατρῶν ἔθος· ἄν τε χολὴν 
-Z/7/722/5	ὀνομάσωμεν ἁπλῶς ἄν τε χολώδη χυμόν, ἀκούειν ἡμᾶς τὴν ὠχρὰν 
-Z/7/722/6	καὶ πικράν, οὐ τὴν ὀξεῖαν καὶ μέλαιναν. ἐκείνην γὰρ ἀεὶ 
-Z/7/722/7	μετὰ προσθήκης ὀνομάζουσι συνάπτοντες τῇ προσηγορίᾳ τοῦ 
-Z/7/722/8	χυμοῦ τὴν χρόαν. ὅταν οὖν κατασκήψῃ χολῶδες ῥεῦμα, τὸ μὲν 
-Z/7/722/9	ἀκριβὲς ἑλκοῖ τὸ δέρμα, τὸ δὲ ὑδατώδεσιν ἰχῶρσιν ἢ αἵματι 
-Z/7/722/10	συμμιγὲς ἧττόν ἐστι δριμὺ καὶ μᾶλλον εἰς ὄγκον αἴρει τὸ 
-Z/7/722/11	μέρος ἢ ἑλκοῖ. τουτὶ μὲν οὖν ἐρυσίπελας ὀνομάζεται, θάτερος 
-Z/7/722/12	δὲ ἕρπης. ἐνδείκνυται δὲ τὸν ἐργασάμενον χυμὸν ἥ τε χρόα καὶ  
-Z/7/722/13	ἡ θερμότης τῶν παθῶν. 
-Z/7/722/14	  ἐπεὶ δὲ αὖ καὶ τοῦ δριμέος ὁ μὲν ἧττον, ὁ δὲ μᾶλλον 
-Z/7/722/15	ὑπάρχει τοιοῦτος, ἰστέον ἐπὶ μὲν τοῦ δριμυτέρου τὸν ἐσθιό-
-Z/7/722/16	μενον ἕρπητα συνίστασθαι, (οὕτω γὰρ αὐτὸν ὠνόμασεν Ἱπποκράτης) 
-Z/7/722/17	ὑπὸ δὲ θατέρου τὸν ἕτερον ᾧ καὶ κεγχρίαν ἔνιοι τῶν μεθ' 
-Z/7/723/1	Ἱππο|κράτην τοὔνομα ἔθεντο διότι κέγχροις ὁμοίας ἐξοχὰς 
-Z/7/723/2	ἀποτελεῖ κατὰ τὸ δέρμα. φλέγματι μὲν οὖν μοι δοκεῖ μεμῖχθαι 
-Z/7/723/3	τὸ τοιοῦτον ῥεῦμα· τὸ δὲ ἕτερον ἀκριβοῦς εἶναι χολῆς. διὰ 
-Z/7/723/4	τοῦτο καὶ μετὰ ἀναβρώσεως γίγνεται, τὸ συνεχὲς ἀεὶ τοῦ 
-Z/7/723/5	δέρματος ἐπιλαμβάνοντος τοῦ πάθους, ὅθεν αὐτῷ καὶ τοὔνομα. 
-Z/7/723/6	  μιχθέντος δ' αἵματος ἴσου τῇ χολῇ, τὸ πάθος ἀμφοῖν ἐν 
-Z/7/723/7	μέσῳ τὴν ἰδέαν ἐστὶ καὶ τὴν φύσιν ἐρυσιπέλατός τε καὶ φλεγ-
-Z/7/723/8	μονῆς. εἰ δὲ πολὺ ἐπικρατοίη τὸ ἕτερον, ἀπὸ μὲν τοῦ κρατοῦντος 
-Z/7/723/9	ἡ προσηγορία τῷ πάθει, κατηγορεῖται δὲ αὐτῷ τὸ μιχθέν. 
-Z/7/723/10	ἐρυσίπελας μὲν οὖν φλεγμονῶδες ἐπὶ τῇ ξανθῇ κρατούσῃ, φλεγ-
-Z/7/723/11	μονὴ δὲ ἐουσιπελατώδης ἐπὶ τῷ κρατοῦντι αἵματι λέγεται. 
-Z/7/723/12	παραπλήσιος δὲ καὶ ἡ τῶν ἄλλων μίξεων ἑρμηνεία· φλεγμονὴ 
-Z/7/723/13	σκιρρώδης καὶ σκίρρος φλεγμονώδης, οἴδημά τε φλεγμονῶδες καὶ  
-Z/7/723/14	οἰδηματώδης φλεγμονή. τέτταρα γὰρ ταῦτ' ἐστι συνεχῶς 
-Z/7/723/15	γινόμενα πάθη δι' ἐπιρροὴν ὑγρῶν· ἐρυσίπελας καὶ οἴδημα 
-Z/7/723/16	καὶ φλεγμονὴ καὶ σκίρρος. ἐρυσίπελας μὲν οὖν, ὡς εἴρηται, 
-Z/7/723/17	χολώδους ῥεύματος κρατήσαντος· φλεγμονὴ δέ, αἱματώδους· 
-Z/7/724/1	οἴδημα δὲ λεπτοῦ τὴν σύστασιν φλέγματος | ὥσπερ γε παχέος καὶ 
-Z/7/724/2	γλίσχρου τὸ ἕτερον εἶδος τῶν σκίρρων· τὸ γὰρ ἕτερον ἡ ἰλὺς 
-Z/7/724/3	τοῦ αἵματος ἀπεργάζεται. ἔστι δὲ δήπου καὶ αὐτὴ διττή, τὸ 
-Z/7/724/4	μὲν ἕτερον εἶδος ὅπερ Ἱπποκράτης ὀνομάζει μέλαιναν· τὸ δ' 
-Z/7/724/5	ἕτερόν ἐστι μὲν καὶ τοῦτο μέλαν, ἰδίαν δὲ ἔχει τὴν προσηγορίαν· 
-Z/7/724/6	ὀνομάζεται γὰρ μέλαινα χολή. ταύτης μὲν οἱ καρκίνοι, θατέρου 
-Z/7/724/7	δὲ τοῦ μέλανος ἕν τι τῶν σκίρρων εἶδος ἔκγονον ὑπάρχει. 
-Z/7/724/8	διορίζεται δὲ ἀπὸ θατέρου τοῦ φλεγματικοῦ τῇ χρόᾳ. κοινὰ 
-Z/7/724/9	δ' ἀμφοῖν ὁ μείζων τοῦ κατὰ φύσιν ὄγκος ἀνώδυνός τε καὶ 
-Z/7/724/10	σκληρός· ἥ τε γένεσις ἀμφοτέρων ἐνίοτε μὲν ἐξ ἀρχῆς, ἔστιν 
-Z/7/724/11	ὅτε δὲ ἐκ μεταπτώσεως ἤτοι φλεγμονῆς ἢ ἐρυσιπελάτων ἢ 
-Z/7/724/12	οἰδήματος ἐμψυχθέντων ἀμετρότερον. 
-Z/7/724/13	  Ἐγγὺς δ' ἐστι σκίρρου τά τε ἐκχυμώματα καλούμενα 
-Z/7/724/14	καὶ τὰ μελάσματα πρεσβύταις μάλιστα συμβαίνοντα, θλασθεισῶν  
-Z/7/724/15	τῶν φλεβῶν. ἔστι δὲ καὶ τούτων ἔνια μέν, ὡς εἴρηται, 
-Z/7/724/16	μέλανα, καὶ μάλιστα γέρουσι γίγνεται ταῦτα διὰ σμικρὰς 
-Z/7/724/17	προφάσεις· ἔνια δὲ καὶ ἐρυθροῦ καὶ μέλανος ἐν τῷ μεταξὺ 
-Z/7/725/1	τὰ καλούμενα πελιδνά. | γίγνεται δ' ἅπαντα τὰ τοιαῦτα ἐκ 
-Z/7/725/2	τῶν φλεβῶν αἵματος ἐκχεομένου, ποτὲ μὲν διὰ τῶν χιτώνων 
-Z/7/725/3	θλασθέντων, ἔστι δ' ὅτε ἀναστομωθέντων κατὰ τὸ πέρας. 
-Z/7/725/4	  Ἀρτηρίας δ' ἀναστομωθείσης τὸ πάθος ἀνεύρυσμα 
-Z/7/725/5	καλεῖται. γίγνεται δὲ τρωθείσης, ἐπειδὰν εἰς οὐλὴν μὲν 
-Z/7/725/6	ἀφίκηται τὸ προσκείμενον αὐτῇ δέρμα, μένῃ δὲ τὸ τῆς ἀρτηρίας 
-Z/7/725/7	ἕλκος μήτε συμφυείσης μήτε συνουλωθείσης μήτε σαρκὶ φραχθεί-
-Z/7/725/8	σης. διαγινώσκεται δὲ τὰ τοιαῦτα παθήματα τῷ σφυγμῷ τῶν 
-Z/7/725/9	ἐργασαμένων ἀρτηριῶν. ἀλλὰ καὶ θλιβομένων ἀφανίζεται πᾶς 
-Z/7/725/10	ὁ ὄγκος, παλινδρομούσης εἰς τὰς ἀρτηρίας τῆς ἐργαζομένης 
-Z/7/725/11	αὐτὸν οὐσίας, ἣν ἐδείξαμεν ἐν ἄλλοις αἷμα λεπτὸν καὶ ξανθὸν 
-Z/7/725/12	εἶναι πνεύματι λεπτῷ καὶ πολλῷ συμμιγές. εὐθὺς δὲ καὶ 
-Z/7/725/13	θερμότερόν ἐστι τὸ αἷμα τοῦτο τοῦ κατὰ τὰς φλέβας καὶ  
-Z/7/725/14	τρωθέντος τοῦ ἀνευρύσματος ἐξακοντίζεται δυσεπισχέτως. 
-Z/7/725/15	  ὑποχωρεῖ μὲν οὖν κἀν τοῖς οἰδήμασιν ἡ ὕλη θλιψάντων 
-Z/7/725/16	τῶν δακτύλων, καὶ βοθροῦται τὸ μέρος, ἀλλ' οὔτε σφυγμός 
-Z/7/725/17	ἐστιν ἐν τούτῳ τῷ πάθει, καὶ ἡ χροιὰ λευκοτέρα, καὶ τὸ 
-Z/7/726/1	οἴδημα πολλῷ πλατύτερόν τε | καὶ μεῖζον ἀνευρύσματος πλὴν 
-Z/7/726/2	εἴποτε θρόμβος τις ἐγγενόμενος 〈ἐξ〉 ἐνευρύσματος σφάκελον 
-Z/7/726/3	ἐργάζοιτο. καλῶ δ' οὕτω τὴν φθορὰν τῶν στερεῶν σωμάτων ἅπασαν 
-Z/7/726/4	ὡς καὶ τοῖς ὀστοῖς ἐγγίνεσθαι, μήτοι γε δὴ σαρξὶν ἢ ἀγγείοις. 
-Z/7/726/5	ἡ δὲ γάγγραινα νέκρωσις μὲν καὶ αὕτη τῶν στερεῶν σωμάτων, 
-Z/7/726/6	ἀλλ' οὔτ' ὀστοῖς ἐπιγίγνεται καὶ ταῖς μεγίσταις ἕπεται φλεγ-
-Z/7/726/7	μοναῖς, εἶδος μέν τι τῶν σφακέλων ὑπάρχουσα, προσηγορίαν δὲ 
-Z/7/726/8	ἰδίαν ἐξαίρετον ἐπὶ τῇ κοινῇ κεκτημένη. ταῦτα τ' οὖν 
-Z/7/726/9	αὐτάρκως διώρισται, καὶ λέγειν ἤδη καιρὸς περὶ τῶν μελαγχο-
-Z/7/726/10	λικῶν ῥευμάτων. 
-Z/7/726/11	  Ὅταν δὲ εἰς σάρκα μέλαινα κατασκήψῃ χολή, δακνώδης 
-Z/7/726/12	μὲν οὖσα διαβιβρώσκει τὸ περικείμενον δέρμα καὶ ἕλκος ἐργά-
-Z/7/726/13	ζεται· μετριωτέρα δὲ ὑπάρχουσα τὸν χωρὶς ἑλκώσεως ἀποτελεῖ 
-Z/7/726/14	καρκίνον. εἴρηται δὲ ἔμπροσθεν ὅτι καὶ τὰς φλέβας ἐξαίρει  
-Z/7/726/15	μειζόνως τῶν φλεγμονῶν, ὁποῖόν τε τὸ εἶδος αὐτῶν τῆς χρόας 
-Z/7/726/16	ἐστίν. οὐ μόνον δὲ τὸ καρκινῶδες ἕλκος, ἀλλὰ καὶ ἄλλα 
-Z/7/726/17	πολλὰ σὺν ὄγκοις τῶν περιεχόντων αὐτὰ συνίσταται σωμάτων, 
-Z/7/727/1	ἔκγονα σύμπαντα κακοχυμίας, | ἤτοι πικροχολίας τινὸς ἢ μελαγ-
-Z/7/727/2	χολικῆς ἢ καί πως ἄλλως ἰώδους τε καὶ μοχθηρᾶς ἐκ διαφθορᾶς 
-Z/7/727/3	μείζονος ὑποτραφείσης. 
-Z/7/727/4	  Ὅσα δὲ ἐν αὐτοῖς ἐπινέμεται καὶ τῶν πέριξ ἅπτεται 
-Z/7/727/5	διαβιβρώσκοντα τὸ περιέχον ὑγιὲς σῶμα, ταῦτα σύμπαντα φαγε-
-Z/7/727/6	δαινικὰ προσαγορεύεται· τὰ δ' ἐξ ἀμφοῖν σύνθετα, τοῦ τε 
-Z/7/727/7	ἕλκους αὐτοῦ καὶ τοῦ πέριξ ὄγκου, φαγέδαιναν ὀνομάζουσιν. 
-Z/7/727/8	ἐπινέμεται μὲν οὖν καὶ ὁ ἕρπης ἀναβιβρώσκων τὰ πέριξ, ἀλλ' 
-Z/7/727/9	ἔστι μόνον τοῦ δέρματος ἕλκωσις· ἡ φαγέδαινα δὲ σὺν τῷ 
-Z/7/727/10	δέρματι καὶ τῶν ὑποκειμένων ἅπτεται. Χειρώνεια δὲ καὶ 
-Z/7/727/11	Τηλέφεια καλεῖν ἕλκη περιττόν· ἀρκεῖ γὰρ ἅπαντα κοινῇ κακο-
-Z/7/727/12	ήθη προσαγορεύειν. ἔστι δὲ καὶ ἡ ψώρα καὶ ἡ λέπρα μελαγχολικὰ 
-Z/7/727/13	πάθη μόνου τοῦ δέρματος ὡς εἴ γε κἀν ταῖς φλεψὶ καὶ τῇ σαρκὶ 
-Z/7/727/14	γίγνοιτο, καρκίνος ὀνομάζεται.  
-Z/7/727/15	  Μελαγχολικὸν δὲ πάθος καὶ ὁ ἐλέφας ἐστί, τὴν μὲν 
-Z/7/727/16	πρώτην γένεσιν ἐξ αἵματος ἴσχων μελαγχολικοῦ, τῷ χρόνῳ δὲ 
-Z/7/727/17	πλείων ἡ μέλαινα γίνεται τοῦ αἵματος ἡνίκα δυσώδεις εἰσὶ 
-Z/7/727/18	καὶ ἀπεχθεῖς ἰδεῖν, ἐνίοις δὲ αὐτῶν καὶ ἕλκη συμπίπτει. | 
-Z/7/728/1	τοῦτο τὸ πάθος ἀρχόμενον ὀνομάζουσι σατυριασμὸν ἐπειδὴ τοῖς 
-Z/7/728/2	σατύροις ὅμοιοι γίγνονται τὸ πρόσωπον. ἔνιοι δὲ τὰς κατὰ 
-Z/7/728/3	τοὺς κροτάφους ἐξοχὰς ὀστώδεις οὕτω καλοῦσι. γίγνονται δὲ 
-Z/7/728/4	καὶ κατ' ἄλλα μόρια τοιαῦται τῶν ὀστῶν ἐξοχαί, καὶ καλοῦσιν 
-Z/7/728/5	αὐτὰς ἐξοστώσεις ἔνιοι καθάπερ καὶ τὰς παρὰ φύσιν ἐντάσεις 
-Z/7/728/6	τῶν αἰδοίων μὴ καθισταμένας τινὲς μὲν ὀνομάζουσι σατυριασμόν, 
-Z/7/728/7	τινὲς δὲ πριαπισμόν. 
-Z/7/728/8	  Ἔστι δὲ καὶ ὁ ἀχώρ, ἕλκος μικρὸν ἐν τῷ δέρματι τῆς 
-Z/7/728/9	κεφαλῆς, εἰκάσαις δ' 〈ἂν〉 αὐτὸ φλέγματος ἁλμυροῦ καὶ νιτρώδους 
-Z/7/728/10	ἔκγονον ὑπάρχειν. ἐκρεῖ γοῦν αὐτοῦ τις ἰχὼρ οὔθ' ὑδατώδης 
-Z/7/728/11	ἁπλῶς οὔτ' ἤδη παχὺς ὥσπερ τὸ μέλι καθάπερ ἐν τοῖς κηρίοις  
-Z/7/728/12	ὀνομαζομένοις. καὶ γὰρ καὶ ταῦτα σὺν ὄγκῳ τινὶ καὶ κατατρήσεσι 
-Z/7/728/13	πλείοσι γίγνεται, μελιτώδους ἐκρέοντος ὑγροῦ. μικρὸς δὲ καὶ 
-Z/7/728/14	τούτων ὁ ὄγκος, ἀλλ' οὐκ εἰς τοσοῦτον εἰς ὅσον ἀχῶρος. ἔτι 
[0057]  [054]  []  []

-Z/7/728/15	δὲ καὶ τούτων ὄγκοι μικρότεροι παρὰ φύσιν ἐπὶ τοῦ δέρματος 
-Z/7/728/16	γεννῶνται, μυρμηκίαι τε καὶ ἀκροχορδόνες τε καὶ ψύδρακες, 
-Z/7/728/17	ἐπινυκτίδες τε ἅπασι γνώριμα πάθη. γνώριμος δ' οὐχ ἥκιστα 
-Z/7/729/1	καὶ ὁ δοθιήν | ἐστιν, ἐπιεικὴς μὲν ὑπάρχων ὅτε ἐν αὐτῷ μόνῳ 
-Z/7/729/2	συνίσταται τῷ δέρματι, κακοήθης δὲ ὅταν ἐκ πλείονος ἀνίσχηται 
-Z/7/729/3	βάθους. ἔοικε γὰρ οὕτως φύματι, καὶ τῇ σκληρότητι μόνον 
-Z/7/729/4	διήνεγκε φύματος ὁ τοιοῦτος δοθιήν. ἔστι δ' ἄμφω τὰ πάθη 
-Z/7/729/5	φλεγμονώδη. καὶ τρίτον ἐπ' αὐτοῖς ὁ βουβών, καὶ τέταρτον 
-Z/7/729/6	τὸ φύγεθλον ὅπερ ὀνομάζουσιν ἔνιοι, θερμότητι ἅμα καὶ τάχει 
-Z/7/729/7	γενέσεως ἀφορίζοντες αὐτὸ τῶν ἄλλων φυμάτων. εἰσὶ δὲ καὶ 
-Z/7/729/8	οἱ κατὰ βουβῶνας καὶ μασχάλας μόνας γίνεσθαι φύγεθλα λέγοντες 
-Z/7/729/9	φλεγμονὰς ὑπάρχοντα τῶν ἀδένων. τῶν τῇδε σκιρρωθέντων τὸ δὲ  
-Z/7/729/10	πάθος ὀνομάζεται χοιράς, ὥσπερ γε καὶ τῶν ὄρχεων σκιρρωθέντων 
-Z/7/729/11	ὄνομα τῷ νοσήματι σαρκοκήλην ἔθεντο, καθάπερ ὅταν ὑγρὸν 
-Z/7/729/12	ὑδατῶδες ἐν τοῖς περὶ τὸν ὄρχιν ἀθροίζηται χιτῶσιν, ὑδροκήλην 
-Z/7/729/13	καλοῦσιν, ἐπιπλοκήλην τε καὶ ἐντεροκήλην, καὶ πρὸς τούτων 
-Z/7/729/14	ἔτι τὸ σύνθετον ἐξ ἀμφοῖν, μᾶλλον τοῦ δέοντος πεπλεγμένον, 
-Z/7/729/15	ἐντεροεπιπλοκήλην, νεωτέρων ἰατρῶν ὀνόματα, τῶν καὶ σύμπαντας 
-Z/7/729/16	τοὺς κατὰ τῶν ὄρχεων ὄγκους ὀνομαζόντων κήλας διὰ τοῦ η 
-Z/7/729/17	στοιχείου τῆς πρώτης λεγομένης συλλαβῆς, οὐ διὰ τοῦ α καθάπερ 
-Z/7/729/18	ὑπὸ τῶν Ἀθηναίων. ὥσπερ δὲ τῶν εἰρημένων ὀνομάτων ἕκαστον | 
-Z/7/730/1	ἐνδείκνυται τοῦ μέρους τὸ νόσημα καθ' οὗ λέγεται, οὕτω καὶ ἡ 
-Z/7/730/2	κιρσοκήλη, νεώτερον ὄνομα, δηλοῖ τὸ πάθος ἐφ' οὗ λέλεκται. 
-Z/7/730/3	  Κιρσοὺς δὲ καὶ τὰς ἄλλας ἁπάσας φλέβας εὐρυνομένας 
-Z/7/730/4	ὀνομάζουσιν οἱ παλαιοί. κιρσοὺς δὲ καὶ ταύτας οἱ νεώτεροι 
-Z/7/730/5	καλοῦσιν ἰατροί, τὸ ι στοιχεῖον μετὰ τοῦ κ στοιχείου τιθέντες 
-Z/7/730/6	οὐ τὸ ρ καθάπερ οἱ Ἀθηναῖοι. γίνονται δὲ καὶ κατὰ τὰ σκέλη 
-Z/7/730/7	κιρσοὶ διὰ ἀρρωστίαν τῶν τῇδε φλεβῶν καὶ μᾶλλον ὅταν αἷμα 
-Z/7/730/8	παχὺ πλεονάζῃ κατὰ τὸ σῶμα. περιτοναίου δὲ τρωθέντος ἢ 
-Z/7/730/9	ῥαγέντος, εἶτα μὴ συμφύντος, ὄγκος μαλακὸς γίνεται κατὰ τὸ  
-Z/7/730/10	χωρίον. καὶ μὲν εἰ κατὰ τὸν βουβῶνα γένοιτο, καλοῦσι 
-Z/7/730/11	βουβωνοκήλην, εἰ δὲ κατὰ τὸν ὀμφαλὸν συμβαίη τοῦτο, καλοῦσιν 
-Z/7/730/12	ἐξομφάλους ἔνιοι τῶν ἰατρῶν τοὺς ὧδε πάσχοντας. ἔστι δ' 
-Z/7/730/13	οὐ τοῦ περιτοναίου μόνου τῶν τοιούτων παθῶν οὐδέν, ἀλλὰ 
-Z/7/730/14	χρὴ πάντως καὶ τὴν τοῦ μυὸς ἀπονεύρωσιν παθεῖν ἣν ἐν ταῖς 
-Z/7/730/15	Ἀνατομικαῖς Ἐγχειρήσεσιν ὁποία τίς ἐστιν ἐδήλωσα. ταυτὶ 
-Z/7/730/16	μὲν οὖν τὰ πάθη τῶν ἐγκαρσίων μυῶν ἐστιν, αἱ δ' ἐν τῷ 
-Z/7/730/17	βουβῶνι κῆλαι τῶν λοξῶν, ἤτοι ῥηγνυμένης ἢ ἀνευρυσμένης 
-Z/7/731/1	αὐτῶν τῆς κατὰ τοῦτο τὸ χωρίον ἀπονευ|ρώσεως ἅμα τῷ περι-
-Z/7/731/2	τοναίῳ χιτῶνι. γίγνονται δὲ καὶ ἄλλοι τῶν ταύτῃ χωρίων 
-Z/7/731/3	ὄγκοι διά τι τῶν ὑποκειμένων σπλάγχνων ἐξαιρόμενον. εἴρηται 
-Z/7/731/4	δὲ τὰ πάθη τὰ τοὺς ὄγκους αὐτῶν ἐργαζόμενα. φλεγμοναὶ γάρ 
-Z/7/731/5	εἰσι καὶ σκίρροι καὶ ἀποστήματα καὶ ὅσα τοιαῦτα. κατὰ δὲ 
-Z/7/731/6	τοὺς ὑδερικοὺς ἀθροίζεται ταύτῃ πλῆθος, ὑδατῶδες μὲν ἐν 
-Z/7/731/7	τοῖς ἀσκίταις, πνευματῶδες δὲ ἐν τοῖς τυμπανίταις, φλεγμα-
-Z/7/731/8	τῶδες δὲ ἐν τοῖς ἀνὰ σάρκα καὶ λευκοφλεγματίαις ὀνομαζομένοις. 
-Z/7/731/9	  Ἤδη δὲ καὶ ἄλλοι τινὲς ὄγκοι τετυχήκασιν ἰδίων  
-Z/7/731/10	ὀνομάτων, οὐδὲν ἐξαίρετον ἔχοντες, οἷον ἐπουλίδες τε καὶ 
-Z/7/731/11	παρουλίδες καὶ θύμοι καὶ τἄλλα ὅσα τοιαῦτα σαρκώδη βλαστή-
-Z/7/731/12	ματα. καθάπερ γε πάλιν αἱ σταφυλαὶ καὶ τὰ παρίσθμια καὶ 
-Z/7/731/13	αἱ ἀντιάδες οὐκ ἄλλο τι ἢ φλεγμοναί εἰσιν, αἱ μὲν σταφυλαὶ 
-Z/7/731/14	τοῦ γαργαρεῶνος, αἱ δὲ ἀντιάδες τῶν ἐν ἀρχῇ τῆς φάρυγγος 
-Z/7/731/15	ἀντικειμένων ἀλλήλοις ἀδένων ὥσπερ τὰ παρίσθμια τῶν κατ' 
-Z/7/731/16	αὐτὴν τὴν φάρυγγα σωμάτων. Ἱπποκράτης δ' ἔοικεν οὐχ ἅπασαν 
-Z/7/731/17	φλεγμονὴν τοῦ κίονος ὀνομάζειν σταφυλήν, ἀλλ' ἓν μόνον εἶδος 
-Z/7/732/1	ἐν ᾧ τὸ πέρας τοῦ γαργαρεῶνος | ὁμοιοῦται σταφυλῆς ῥαγί. ἀλλὰ 
-Z/7/732/2	καὶ οἱ πολύποδες ἤτοι φλεγμονῆς ἢ φύματος ἤ τινος βλαστήματος, 
-Z/7/732/3	ἢ ὅπως ἂν ἐθελήσῃ τις ὀνομάζειν, ἐν μυκτῆροι συνισταμένου 
-Z/7/732/4	ἀποτελοῦνται, φλεγμονώδεις δ' εἰσὶ καὶ ὑγροὶ διὰ τὸ χωρίον. 
-Z/7/732/5	ἐγκανθὶς δὲ καὶ αὕτη παρὰ φύσιν μέν τις ὄγκος ἐν τοῖς μεγά-
-Z/7/732/6	λοις γίνεται κανθοῖς, ἔστι δ' οὐ τῷ 〈παντὶ〉 γένει παρὰ φύσιν. 
-Z/7/732/7	τὰ δὲ πτερύγια βλαστήματά ἐστι τοῦ ἐπιπεφυκότος ἔξωθεν ὑμένος 
-Z/7/732/8	τοῖς ὀφθαλμοῖς ὃς ἀπὸ τοῦ περιοστέου καταφερόμενος ἐπὶ τὴν 
-Z/7/732/9	στεφάνην ἀφικνεῖται. τὰ δὲ σταφυλώματα καλούμενα, τὰ μὲν  
-Z/7/732/10	τῇ θέσει μόνῃ, τὰ δὲ τῇ διαθέσει παρὰ φύσιν ἐστίν, εἴρηται 
-Z/7/732/11	δὲ ὑπὲρ τῶν τοιούτων ἁπάντων ὅσα κατὰ τοὺς ὀφθαλμοὺς συν-
-Z/7/732/12	ίσταται πάθη δι' ἑτέρου. καιρὸς οὖν ἤδη παύειν ἐν τῷδε τὸν 
-Z/7/732/13	λόγον, οὐδὲ μιᾶς ἔτι τῶν παρὰ φύσιν ὄγκων ἰδέας ἀρρήτου 
-Z/7/732/14	καταλελειμμένης.  