
[0057]  [111]  []  []

-Z/19/463/t1	          {<[ΓΑΛΗΝΟΥ]> 
-Z/19/463/t2	      ΟΤΙ ΑΙ ΠΟΙΟΤΗΤΕΣ ΑΣΩΜΑΤΟΙ} 
-Z/19/463/1	  Οὐδέν 〈σε〉 τῶν ἐμῶν ἀγνοεῖν βουλόμενος, οὐδ' ἂν πάνυ 
-Z/19/463/2	τι σμικρὸν εἶναι δοκῇ (αὐτὸ γὰρ τὸ λανθάνειν τι τὸν φίλον 
-Z/19/463/3	οὐ σμικρόν ἐστιν), ὁμιλίαν μοι γενομένην πρός τινα δηλῶσαί 
-Z/19/463/4	σοι βούλομαι μετὰ τῆς ἐνδεχομένης ἀκριβείας 〈ἐξ〉εργασάμενος· 
-Z/19/463/5	ὁ γὰρ ἐξ ὑπογυίου λόγος περαινόμενος τῆς ἀκριβείας λείπε-
-Z/19/463/6	ται, ἄλλως τε καὶ εἰ τύχοιεν κοινωνοῦντες τῶν λόγων ἀντι-
-Z/19/464/1	φιλοτιμούμενοί τε καὶ φιλόνεικοι. ἦν δὲ ὁ περὶ | τῶν ποιο-
-Z/19/464/2	τήτων λόγος καὶ τῶν συμβεβηκότων ἁπάντων, 〈ἅ〉 φασιν εἶναι 
-Z/19/464/3	Στωϊκῶν παῖδες σώματα· πρὸς οὓς χρὴ τάδε λέγειν. 
-Z/19/464/4	  Ἆρ' οὐχὶ σῶμά τινος φήσαντος εὐθὺς νοεῖν ἡμῖν συμ-
-Z/19/464/5	βέβηκε τριχῇ τινα διαστατὴν οὐσίαν ἀντίτυπον, αὐτὸ δὲ μόνον 
-Z/19/464/6	εἰ φαίη τι τριχῇ διαστατόν, οὐ μᾶλλον σῶμα νοῆσαι τὸ λεγό-
-Z/19/464/7	μενον ἢ καὶ τὸ κενὸν καὶ τὸν τόπον; χρὴ δὲ τοὺς ὅρους καὶ 
-Z/19/464/8	τὰς ὑπογραφὰς καὶ τὰς λογικὰς δηλώσεις τινῶν αὐτῶν εἶναι 
-Z/19/464/9	καὶ μόνων ἐκείνων δηλωτικάς, ἃ δηλοῦν βουλόμεθα, καὶ μὴ  
-Z/19/464/10	κοινὰς πρὸς ἕτερα, ὅτε γε μὴ τὸν περὶ τῶν κοινῶν λόγον 
-Z/19/464/11	ἀπαιτούμεθα. ὅτι δὲ κοινόν ἐστι τοῦτο, δῆλον (λέγω δὲ τὸ 
-Z/19/464/12	τριχῇ διαστατὸν σώματός τε καὶ κενοῦ καὶ τόπου)· Στωϊκοὺς 
-Z/19/464/13	μὲν ὁμολογεῖν ἀναγκαῖον, ἅτε κενὸν ἀπολιπόντας ἐν τῇ τῶν 
-Z/19/464/14	ὄντων πραγμάτων φύσει, κἂν ἐν τῷ κόσμῳ τοῦθ' ὑπάρχειν 
-Z/19/464/15	μὴ λέγωσι· τοὺς 〈δ'〉 ἄλλους φιλοσόφους νοεῖν γε πάντως 
-Z/19/464/16	ἀναγκαῖον· πῶς γὰρ ἂν ἀπέφασκον τοῦ κενοῦ τὴν φύσιν, εἰ 
-Z/19/464/17	μηδὲν ἐνενόουν τὸ σύνολον; εἰ δὲ νοοῦσιν, οὐκ ἄλλο τι νοεῖν 
-Z/19/465/1	φήσουσι τἀληθὲς ὁμολογεῖν βουλόμενοι. | πάντως 〈γε〉 σῶμα, 
-Z/19/465/2	καθάπερ οὐ δίχα χρόνου, δῆλον ὡς οὐδὲ δίχα τόπου καὶ 
-Z/19/465/3	τούτου δήπου τριχῇ διαστατοῦ, ἵνα δέξηται τὸ τριχῇ διαστα-
-Z/19/465/4	τὸν εἰς ἑαυτόν. μαρτύριον τούτων τῶν αἰσθητῶν σωμάτων 
-Z/19/465/5	ἕκαστον· πηχυαῖον γάρ τι φέρε τῷ μήκει, σπιθαμιαῖον δὲ τῷ 
-Z/19/465/6	πλάτει καὶ τῷ βάθει τετραδάκτυλον σῶμα ἀναλόγου δεῖται 
-Z/19/465/7	τόπου τοῦ χωρήσοντος αὐτό. τοῦθ' ἡμῖν ἔστω διάταγμα καὶ 
-Z/19/465/8	περὶ τοῦ λόγῳ θεωρητοῦ παντὸς σώματος. τοιαύτης δὲ οὔσης 
-Z/19/465/9	τῆς τοῦ σώματος νοήσεως καὶ τοῦ κατ' αὐτὴν ὁριστικοῦ λόγου, 
-Z/19/465/10	πᾶς ὁμολογήσει δῆλον ὡς οὐκ ὢν δύσερις μὴ τὸν αὐτὸν ἐπι-
-Z/19/465/11	δέχεσθαι λόγον καὶ 〈τὰς ποιότητας δι' ὧν δηλοῦταί τε καὶ〉 
-Z/19/465/12	νοεῖται· ὥσ〈τ'〉 οὐχὶ τούτων ἑκάστη (λέγω δὲ τῶν τριῶν δια-
-Z/19/465/13	στάσεων) τὴν ἴσην ἔχει φύσιν οὐδὲ τὸν αὐτὸν ἐπιδέχεται 
-Z/19/465/14	λόγον οὔθ' ὅλον ἔστι λέγειν σῶμα τοῦ σώματος τὸ μῆκος  
-Z/19/465/15	(πλὴν εἰ ἄρα κατὰ συμπλοκήν), συμβεβηκὸς δὲ τῷ σώματι. 
-Z/19/465/16	ὅ θ' ὅμοιος ἐπὶ τοῦ πλάτους καὶ βάθους καὶ βάρους καὶ τοῦ 
-Z/19/465/17	σχήματος λόγος καὶ τῶν λοιπῶν ἁπαξαπλῶς ποιοτήτων τε καὶ 
-Z/19/466/1	συμβεβηκότων. ἀλλ' ἀπατᾷ τινας τὸ μὴ δίχα σώματος | ταῦτ' 
-Z/19/466/2	εἶναι μηδὲ νοεῖσθαι. ὅπερ εἰ σκοποίημεν, ὥρα μίαν πάντα 
-Z/19/466/3	ποιεῖν ὕλην καὶ μηδὲν ἕτερον εἶναι λέγειν, ἀλλ' ἓν μόνον τὸ 
-Z/19/466/4	σῶμα. εἰ δὲ τοῦτ' ἄτοπον· ἀναρίθμητοι γάρ εἰσιν οὐσιῶν τε 
-Z/19/466/5	κατ' ἰδιότητα φύσεις καὶ ποιοτήτων καὶ συμβεβηκότων δια-
-Z/19/466/6	φόρων τε καὶ ποικίλων καὶ ἐναντίων· μηδ' οὖν ἕτερον ἑτέρῳ 
-Z/19/466/7	τούτων ταὐτὸν λέγωμεν, ἔνθα τίς ἐστιν ἡμῖν λόγος περὶ δια-
-Z/19/466/8	φορᾶς. εἴ τε καὶ τὸ συμβεβηκὸς τῷ σώματι σχῆμα φήσομεν 
-Z/19/466/9	σῶμα, σῶμα σώματι συμβεβηκέναι δῆλον ὡς ἐροῦμεν, ὅπερ 
-Z/19/466/10	ἄτοπον· τί γὰρ μᾶλλον αὐτῶν οὐσίαν, τί δὲ συμβεβηκὸς φή-
-Z/19/466/11	σομεν; εἴ τε μίαν ἔχομεν νόησιν τοῦ σώματος ὡς σώματος, 
-Z/19/466/12	ὁ τὸ σχῆμα σῶμα λέγων ἢ κενὸν νοήματος ὄνομα προφέρεται 
-Z/19/466/13	〈τὸ〉 τοῦ συμβεβηκότος ἢ συνωνύμως ὀνομάζει τῷ σώματι. εἰ 
-Z/19/466/14	δ' ἐστὶν ἄτοπον ἑκάτερον (καὶ γὰρ σημαίνει τι καὶ διὰ τοῦτό 
-Z/19/466/15	ἐστιν ὄνομα καὶ δηλοῖ τι νόημα τοῦ σώματος ἕτερον, εἰ καὶ 
-Z/19/466/16	μὴ χωριστικῶς), οὐκ ἔστι σῶμα τὸ σχῆμα. ὁ δ' ὅμοιος ἐπὶ 
-Z/19/466/17	τῶν λοιπῶν συμβεβηκότων λόγος, χρωμάτων τε καὶ χυμῶν 
-Z/19/466/18	καὶ τῶν πρὸς ὄσφρησιν καὶ τῶν πρὸς ἀκοήν, φωνῶν λόγων  
-Z/19/467/1	συριγμῶν | μυγμῶν ποππυσμῶν στεναγμῶν ῥωχμῶν ῥογχασμῶν 
-Z/19/467/2	βόμβων ἤχων ψόφων· εἰ δὲ λέγοι τις ταῦτά τε καὶ τὰ 
-Z/19/467/3	τοιαῦτα πάντα ὑπάρχειν ἀέρα πεπληγμένον πως, καλὸν ἐπει-
-Z/19/467/4	πεῖν αὐτῷ τὸ Μενάνδρειον 
-Z/19/467/5	      ”ταῦτά ς' ἀπολώλεκεν, ὦ πονηρέ,“ 
-Z/19/467/6	τὸ μὴ δίχα σώματος νοεῖσθαί τι τοιοῦτο. ὅπερ ὁμολογῶ καὶ 
-Z/19/467/7	αὐτός, οὔ φημι δὲ δεῖν ἓν καὶ ταὐτὸν εἶναι νομίζειν τὸ ἔχον 
-Z/19/467/8	τῷ ἐχομένῳ. οὔτε γὰρ Κλεάνθης ἦν φῦμα, ἐπεὶ συμβεβήκει 
-Z/19/467/9	τοῦτ' αὐτῷ τὸ νόσημα, οὔτε Χρύσιππος, ἔτι δ' Ἐπίκουρος 
-Z/19/467/10	στραγγουρία, ἐπειδὴ ἐκ τούτου τοῦ πάθους αὐτοῖς συνέβη 
[0057]  [111]  []  []

-Z/19/467/11	καταστρέψαι τὸν βίον. οὔκουν οὐδὲ πληγὴ τοῦ ἀέρος ἀήρ 
-Z/19/467/12	ἐστιν, ἀλλὰ διαφέρει καὶ τῇ φύσει καὶ τῇ νοήσει καὶ τῷ δη-
-Z/19/467/13	λοῦντι λόγῳ, τί ποτ' ἐστὶ τούτων ἑκάτερον. ὅτι δ' ἐστὶν ἀλλή-
-Z/19/467/14	λων τε καὶ τοῦ σώματος ἕτερα τὰ σχήματα (ἀνύσω γὰρ ἐπὶ 
-Z/19/467/15	τούτων νῦν τὸν λόγον), μάρτυρες γεωμέτραι ἕτερον κύκλου 
-Z/19/467/16	τε καὶ τῶν ἄλλων σχημάτων ὅρον ἀποδιδόντες καὶ ἕτερον 
-Z/19/467/17	τοῦ σώματος. ὧν 〈δ'〉 οἱ λόγοι τε τυγχάνουσιν ὄντες ἕτεροι  
-Z/19/467/18	καὶ τὰ σημαινόμενα καὶ πολὺ πρότερον αἱ νοήσεις, ταῦτα 
-Z/19/467/19	πάντα πῶς ἂν ἓν εἶναι λέγοι τις σωφρονῶν; 
-Z/19/468/1	  Εἴ τε καὶ τὰ συμβεβηκότα φήσομεν τῷ σώματι σώματα, τί 
-Z/19/468/2	τούτων ἐροῦμεν τίνι συμβεβηκέναι; πότερα ταῦτα τῷ συνήθως 
-Z/19/468/3	ὑφ' ἁπάντων καλουμένῳ σώματι ἢ τούτοις ἅπασι κοινῶς τε 
-Z/19/468/4	καὶ κατ' ἰδίαν ἑκάστῳ τὸ σῶμα; ἑκάτερον γὰρ ἄτοπον· εἴτε 
-Z/19/468/5	γὰρ ταῦτα σωματικὴν οὐσίαν ἔχειν λεγόμενα συμβέβηκε τῷ 
-Z/19/468/6	σώματι, εἰ μὲν οὖν ᾗ σώματά ἐστι συμβεβηκότα, καλοῦμεν 
-Z/19/468/7	πάντα τὰ ὄντα σώματα καὶ οὐχὶ τὰ μὲν συμβεβηκότα, 
-Z/19/468/8	τὰ δὲ σώματα· εἰ δ' οὐχ ᾗ σώμα〈τα〉, ἀλλὰ ἄλλο τι, οὐκ 
-Z/19/468/9	ἄρα σῶμά ἐστι τὸ συμβεβηκός. εἴτε τούτοις ἅπασι σώ-
-Z/19/468/10	μασιν οὖσι σῶμα ὄν τι συνήθως ὑφ' ἁπάντων καλούμενον 
-Z/19/468/11	συμβέβηκε, τό τε παραπλήσιον ἔστι λέγειν κἀκεῖνο πυνθά-
-Z/19/468/12	νεσθαι, εἰ μένον ἓν ἀδιαίρετον πᾶσιν αὐτοῖς συμβεβηκέναι 
-Z/19/468/13	λέγοιτο ἂν ἢ μεριζόμενον ἰσαρίθμως αὐτοῖς· τοῦτο γὰρ οὐδ' 
-Z/19/468/14	ἐπὶ τοῦ χρόνου μεμένηκεν ἀναμφισβήτητον, οὗ καὶ τὸ σμι- 
-Z/19/468/15	κρότατον ἅμα πᾶσί φασί τινες τοῖς οὖσι συμβεβηκέναι 
-Z/19/468/16	πράγμασιν. εἰ δέ τις τουτὶ φεύγων ὡς ἄτοπον ἰσαρίθμως 
-Z/19/469/1	ἐρεῖ τοῖς καλουμένοις συμβεβηκόσιν, ἃ καὶ αὐτὰ κα|λεῖ σώ-
-Z/19/469/2	ματα, συμβεβηκέναι τὴν οὐσίαν, πολλὰ τολμῶν ἀγνοεῖ· ἐπεὶ 
-Z/19/469/3	μεταπλάττει τῶν πραγμάτων τὴν φύσιν καὶ τὴν νόησιν, οὐ 
-Z/19/469/4	τῷ σώματι τὰ συμβεβηκότα λέγων συμβεβηκέναι, τὸ δὲ σῶμα 
-Z/19/469/5	τοῖς συμβεβηκόσι, καὶ [εἰ] σῶμα σώματι ποιεῖ συμβεβηκός, 
-Z/19/469/6	ὥστε καὶ ἀπορεῖν εἰκότως, τί τίνι φήσει χρῆναι λέγειν συμ-
-Z/19/469/7	βεβηκέναι. εἴ τε ἰσαρίθμως τοῖς συμβεβηκόσι μερισθὲν τὸ 
-Z/19/469/8	συνήθως λεγόμενον σῶμα ἑκάστῳ τούτων ἴδιόν τι συμβέβηκεν, 
-Z/19/469/9	ἄλλο μέρος τοῦ σώματος ἄλλῳ μέρει τοῦ συμβεβηκότος συμ-
-Z/19/469/10	βήσεται. εἴ τε καὶ 〈τὰ〉 συμβεβηκότα σώματά ἐστι, πᾶν δὲ 
-Z/19/469/11	σῶμα ἐπ' ἄπειρον τέμνεται 〈καὶ〉 ἕκαστον τῶν ἀπείρων τούτων 
-Z/19/469/12	σωμάτων πᾶσι τοῖς ἄλλοις συμβεβηκόσι σωματικοῖς οὖσι καὶ 
-Z/19/469/13	αὐτοῖς συμβέβηκεν, σκόπει τὸ πλῆθος τῶν ἀτόπων· τό τε 
-Z/19/469/14	σῶμα σώματι συμβεβηκέναι καὶ τὸ ἓν εἶναι νομιζόμενον τοῖς 
-Z/19/469/15	ἀπείροις καὶ τὸ ἅμα τε ὅλον καὶ μὴ ὅλον· ὅλον μὲν, ᾗ 
-Z/19/469/16	παμφερὲς τὸ σχῆμα καὶ τὸ ποσὸν τῆς τοῦ μήλου στρογγυλό-
-Z/19/469/17	τητος πᾶσι τοῖς ἄλλοις συμβεβηκόσι τῷ μήλῳ συμβέβηκεν, οὐχ 
-Z/19/469/18	ὅλον δέ, ᾗ ἕκαστον τῶν ἀπείρων τμημάτων οὐκ ἔστι ταὐτὸν 
-Z/19/470/1	τῷ ἀφ' οὗ τέτμηται. εἴ τε καὶ τὸ | σῶμα τοῦ μήλου σῶμά  
-Z/19/470/2	ἐστι καὶ τὸ σχῆμα καὶ ἡ χρόα καὶ ἡ ὀσμὴ καὶ ὁ πρὸς γεῦσιν 
-Z/19/470/3	χυμὸς καὶ ἕκαστον τούτων ἐπ' ἄπειρον τέμνεται, μόνον οὐκ 
-Z/19/470/4	ἐξ ἀπείρων 〈τμημάτων τὸ〉 μῆλον ἔσται συνεστηκός, ὧν ἕκαστον 
-Z/19/470/5	καὶ στρογγύλον ἔσται παραπλησίως ὅλῳ τῷ μήλῳ, εἴ γε 
-Z/19/470/6	ταὐτοῦ κεκοινώνηκε σχήματος, καὶ ὠχρὸν καὶ γλυκὺ φέρε ἢ 
-Z/19/470/7	αὐστηρὸν καὶ τοιοῦτόν τι πρὸς ὄσφρησιν· καὶ πάλιν ἕκαστον 
-Z/19/470/8	τῶν ἀπείρων τμημάτων μῆλον ἔσται, εἰ πάντα ταῦτ' ἔχει. 
-Z/19/470/9	ἐξ ἀπείρων οὖν σωμάτων, μᾶλλον δὲ μήλων τὸ ὀφθαλμο-
-Z/19/470/10	φανὲς μῆλον ἔσται συνεστηκός, ὅπερ γελοῖόν γε πολλαχῶς, 
-Z/19/470/11	ἀτὰρ δὴ καὶ τὸ τῶν τμημάτων ἕκαστον οὐκ ἔχον τὴν στρογγυ-
-Z/19/470/12	λότητα μηκέτ' εἶναι μῆλον, μήλου δὲ μέρος· μετὰ γὰρ τοῦ 
-Z/19/470/13	στρογγύλου φέρε σχήματος ἦν τὸ μῆλον. εἰ δὲ ἓν μῆλον 
-Z/19/470/14	μόνον ἐστὶν ἐκ μιᾶς μὲν οὐσίας σωματικῆς, πολλῶν δὲ καὶ 
-Z/19/470/15	διαφόρων συμβεβηκότων συνεστηκός, οὐκ ἔστι τούτων δῆλον 
-Z/19/470/16	ὡς οὐδὲν σῶμα. πότερόν τε τούτων ἕκαστον ἴδιον ἐπέχει 
-Z/19/470/17	τόπον ἢ πάντα τὸν αὐτόν; εἰ μὲν γὰρ ἴδιον, οὔτε συμμετα-
-Z/19/470/18	λαμβάνει δῆλον ὡς τῆς ἀλλήλων ἰδιότητος καὶ ποιότητος οὔτε 
-Z/19/471/1	μῆλόν ἐστιν ἐσχηματισμένον | στρογγύλον καὶ κεχρωσμένον 
-Z/19/471/2	ὠχρότητι καὶ πεποιωμένον κατὰ γεῦσιν ὧδέ πως καὶ κατ' 
-Z/19/471/3	ὄσφρησιν οὕτως. εἰ δ' ἅμα πάντ' ἐστὶ καὶ ἕνα κατέχει 
-Z/19/471/4	τόπον, σύγχυσίς ἐστι τῶν ἰδιωμάτων καθάπερ ἐπὶ τῶν συν-
-Z/19/471/5	θέτων καὶ ἐκ πλειόνων καὶ διαφόρων ὑλῶν μεμιγμένων φαρ-
-Z/19/471/6	μάκων, ἐφ' ὧν ἡ ἑκάστης τῶν μιγνυμένων ὑλῶν ἰδιότης 
-Z/19/471/7	καὶ ποιότης εἰλικρινὴς οὐ σῴζεται, ἓν δέ τι γίγνεται παρ' 
-Z/19/471/8	ἑκά〈στην ἕ〉τερον. οὔκουν εἰλικρινής ἐστι γνῶσις ἑκάστου  
-Z/19/471/9	ὡς εἰπεῖν εἴδους, 〈ὅτι〉 τουτὶ τὸ στρογγύλον σχῆμα τοῦ 
-Z/19/471/10	μήλου καὶ τουτὶ τὸ χρῶμα καὶ τῶν ἄλλων συμβεβηκότων 
-Z/19/471/11	ἕκαστον, ἔτι δὲ μᾶλλον, εἰ μὴ παραθετικῶς ἀλλήλων ἅπτεται 
-Z/19/471/12	ταῦτα τὰ μόρια, ἀλλὰ ὅλα δι' ὅλων μέμικται, ἡ ἑκάστου 
-Z/19/471/13	ἰδία ποιότης ἀπόλλυται. ἀλλ' οὐδὲ μῖξιν ἔστιν εἰπεῖν ταύτην 
-Z/19/471/14	κυρίως· πῶς γὰρ ὧν καθ' ἑαυτάς τινες ἰδιότητες οὔκ εἰσιν 
-Z/19/471/15	ἐγνωσμέναι καὶ κατειλημμέναι, ταῦτ' ἔστι φάναι μεμῖχθαι; 
-Z/19/471/16	ἐπιτείνεται δὲ τὸ ἄπορον τοῦ λόγου, εἰ καὶ τὸ μῆκος τοῦ 
-Z/19/471/17	σώματος σῶμά ἐστι καὶ τὸ πλάτος καὶ τὸ βάθος. ἅμα γὰρ 
-Z/19/472/1	ἄπειροι, φημί, σωμάτων ἀπειρίαι γενήσονται ἐν βρα|χεῖ κατὰ 
-Z/19/472/2	περιγραφὴν πρὸς αἴσθησιν τόπῳ. τό τε τῶν πολλῶν, μᾶλλον 
-Z/19/472/3	δὲ ἀπείρων σωμάτων πλῆθος ἆρά γε οὖν ἦν ἀΐδιον; καὶ 
-Z/19/472/4	πῶς ἔτι φήσουσιν ἄποιον τὴν πρώτην οὐσίαν, ἐξ ἧς φασι τόν τε 
-Z/19/472/5	κόσμον καὶ τῶν ἐπὶ μέρους εἰδῶν ἕκαστον γεγονέναι; ἢ γέγονεν 
-Z/19/472/6	ἔκ τινος χρόνου καὶ συνῆλθεν εἰς ταὐτὸν ἅπαντα, ἵνα ἐκ 
-Z/19/472/7	συνεργείας γένηται τὰ συγκρίματα; ἀλλὰ καὶ τοῦτ' ἀτοπώ-
-Z/19/472/8	τατον εἶναι λέγομεν καὶ κατὰ πλείους τρόπους, πρῶτον μὲν 
-Z/19/472/9	ὅτι μὴ μιᾶς ἦν ὕλης φύσις, ὡς ἔοικεν, ἄποιος σωματική, 
-Z/19/472/10	πολλαὶ δὲ καὶ ἄπειροι διαφοραὶ ἡμῖν γενήσονται τῆς κοινῆς 
-Z/19/472/11	οὐσίας· ἡ μὲν τῶν ἐπ' εἴδους μυρίων σχημάτων, ἡ δὲ χροιᾶς 
-Z/19/472/12	καὶ ταύτης ἀναρίθμου κατ' εἶδος, ἡ δὲ χυμοῦ τοῦ πρὸς  
-Z/19/472/13	γεῦσιν, οὗ πάλιν ἀτερμάτιστός τίς ἐστι διαφορά, ἡ δὲ τοῦ 
-Z/19/472/14	πρὸς ὄσφρησιν καὶ τούτου πολύχουν ἔχοντος ἐξαλλαγήν. ἄπει-
-Z/19/472/15	ροι τοιγαροῦν ἔσονται κατ' αὐτοὺς ἀπειρίαι καὶ διαφοραὶ 
-Z/19/472/16	ποιοτήτων σωματικῶν· μία δέ, ἣν οὐ πεποιωμένην ἐπιμερι-
-Z/19/472/17	σθῆναι χρὴ τοῖς ἄλλοις δηλαδή. καίτοι τίνα ποτ' ἔτι χρείαν 
-Z/19/473/1	ταύτης ἔχουσιν, ἵνα | σωματικαὶ γένωνται; φθάνουσί γε καὶ 
-Z/19/473/2	σώμα〈τα〉 εἶναι καὶ πεποιωμέναι τινὲς οὐσίαι. ἕκαστόν τε 
-Z/19/473/3	τῶν ἀπείρων τούτων σωμάτων εἰ ἐπ' ἄπειρον τέμνεται, ἄπει-
-Z/19/473/4	ροι ἀπειρίαι πῶς συνέλθωσι καὶ πότε; τὸ γὰρ ἄπειρον 
-Z/19/473/5	ἀδιεξίτητον. 〈εἴ τε〉 καὶ τὸ φῶς ἐστι σῶμα καὶ ἡ λευκότης 
-Z/19/473/6	καὶ ἡ θερμότης, πᾶν δὲ σῶμα ποσόν ἐστι καὶ πηλίκον καὶ 
-Z/19/473/7	συναυξητικὴν φύσιν ἔχει, τὸ καταυγασθὲν καὶ θερμανθὲν 
-Z/19/473/8	ὕδωρ ὑπὸ ἡλίου 〈πῶς οὐ〉 πλεῖόν τε καὶ μεῖζον γίγνεται καὶ 
-Z/19/473/9	διὰ τοῦτο μείζονος δεῖται τόπου; πῶς δὲ καὶ εἰς βραχὺν 
-Z/19/473/10	τόπον καὶ κεγχριαῖον, ἂν οὕτω τύχῃ, συνίασιν ἥ τε σχημα-
-Z/19/473/11	τότης καὶ τῶν λοιπῶν συμβεβηκότων ἕκαστον; 〈εἰ δ'〉 ἅμα 
-Z/19/473/12	γεγόνει καὶ ἐξ ἀϊδίου, οὔτε μεταβάλλειν ὤφειλε τὸ σύνολον 
-Z/19/473/13	οὔτε φθείρεσθαι· τὸ γὰρ ἀΐδιον ἀμετάβλητον, καθάπερ τῶν 
-Z/19/473/14	θεῶν αἱ φύσεις. εἰ δὲ τοῦτ' ἔστιν ἀληθές, πῶς τινα μετα-
-Z/19/473/15	σχηματίσομεν, φέρε εἰπεῖν τὸν κηρόν; καὶ τί ποτε γίγνεται,  
-Z/19/473/16	ἐὰν τετράγωνον ὄντα τέως ποιήσωμεν στρογγύλον; εἰ γὰρ ἦν 
-Z/19/473/17	〈τὸ〉 τετράγωνον τῇ οὐσίᾳ τῇ τοῦ κηροῦ τέως, νῦν 〈δ'〉 ἐστὶν 
-Z/19/474/1	ἡ στρογγυλότης, πόθεν ἐλήλυθεν καὶ | μετὰ ποίας αἰτίας 
-Z/19/474/2	τότε 〈αὐτὴν ἐπ〉άγουσι; καὶ εἴτε διὰ σώματος, ἄτοπον· σῶμα 
-Z/19/474/3	γὰρ διὰ σώματος χωρεῖν ἀδιανόητον, εἰ ἐπιστήσειέ τις τὴν ἀντι-
-Z/19/474/4	τυπίαν, 〈ὅτι〉 ἐστὶν ἴδιον σώματος, ὡς ὁ περὶ αὐτοῦ διδάσκει 
-Z/19/474/5	λόγος, προηγουμένως· εἴτε διὰ κενοῦ, ὅτι τε μηδὲν εἶναί 
-Z/19/474/6	φασιν ἐν τῷ κόσμῳ κενὸν οἱ Στωϊκοί, καὶ διότι δὲ σῶμα οὖσαν 
[0057]  [111]  []  []

-Z/19/474/7	τὴν στρογγυλότητα καὶ τὰ λοιπὰ δέον ἔχειν συμβεβηκότα καὶ 
-Z/19/474/8	σχῆμα, ὃ καὶ αὐτὸ πάλιν ἐξ ἑτέρου δῆλον ὡς [εἰ] σωματικοῦ 
-Z/19/474/9	συνεστὸς ἔσται σχήματος κἀκεῖνο ἐξ ἄλλου καὶ τοῦτ' εἰς 
-Z/19/474/10	ἄπειρον. καὶ εἴτε ἐκ στρογγύλων τῶν ἐπ' ἄπειρον τεμνομένων 
-Z/19/474/11	σχημάτων τὸ ἀθρόον τοῦτο κατὰ ὄψιν τὴν ἡμετέραν ἀπο-
-Z/19/474/12	τετελεσμένον στρογγύλον συνέστηκε, σκόπει τὸν μῦθον καὶ 
-Z/19/474/13	πόσα τῷδε τῷ πλάσματι παρακολουθεῖ τὰ ἄπορα· εἴτε μὴ 
-Z/19/474/14	ἐκ στρογγύλων, πῶς ἐξ αὐτῶν γένηταί τι στρογγύλον; γελοῖον 
-Z/19/474/15	δὲ καὶ τὸ λέγειν εἰς στρογγύλα σχήματα τὸ στρογγύλον σχῆμα 
-Z/19/474/16	τέμνεσθαι ἀντιμαρτυρούσης 〈τῆς αἰσθήσεως, ὅτι οὔτε τὸ 
-Z/19/474/17	στρογγύλον εἰς στρογγύλα〉 τέμνεται οὔτε τὸ τετράγωνον εἰς 
-Z/19/474/18	τετράγωνα. τί δ' ἐπὶ τοῦ παρ' ἀκαρὲς μετασχηματισμοῦ κηροῦ  
-Z/19/474/19	φήσουσι; πότερον ἀντιπαραχωροῦσιν ἀλλήλαις ἅμα νοήματι 
-Z/19/475/1	αἱ τῶν διαφόρων | σωμάτων σχηματότητες; καὶ πῶς οὐ γελοῖον 
-Z/19/475/2	καθάπερ ἐμψύχους καὶ λογικὰς οὐσίας ἐξίστασθαι καὶ παρα-
-Z/19/475/3	χωρεῖν ἀλλήλαις ὡς ἐκ συνθήματος; καὶ μᾶλλον ἄπορον ἔτι 
-Z/19/475/4	γίγνεται τὸ λεγόμενον, εἰ ἐκτείναιμεν ἅμα νοήματι τοὺς 
-Z/19/475/5	δακτύλους καὶ συστέλλοιμεν. εἰ γὰρ μὴ συμβεβηκός ἐστιν ἡ 
-Z/19/475/6	πυγμὴ μηδ' ἡ ἔκτασις, ἀλλὰ σώματα, ἀπείρους ἅμα σωμα-
-Z/19/475/7	τικὰς σχηματότητας χρὴ λέγειν ἀφίστασθαι καὶ παραγίγνεσθαι· 
-Z/19/475/8	κἂν δύο δὲ μόνας εἶναι φήσῃς καὶ μὴ ἰσαρίθμους ταῖς ἐκτά-
-Z/19/475/9	σεσι καὶ συστολαῖς, ἔτι ποικίλως ἐστὶν ἄπορον τὸ λεγόμενον, 
-Z/19/475/10	ἔτι δὲ μᾶλλον ἀπορώτερον, εἰ μηδὲ παραγίγνονται αἱ τῆς 
-Z/19/475/11	συστολῆς καὶ ἐκτάσεως σχηματότητες, ἀλλ' ἑτέρα ἐφ' ἑτέρᾳ 
-Z/19/475/12	τῆς χειρὸς ἀπορρέουσιν. ἐχρῆν γὰρ ἐν ἀκαρεῖ χρόνῳ τὸν 
-Z/19/475/13	ὀρχηστὴν διαπεφορῆσθαι, ἄλλων ἐπ' ἄλλοις ἀλήκτως ἀπ' 
-Z/19/475/14	αὐτοῦ σωμάτων ἀποχωρούντων. ἐπὶ δὲ τούτου 〈τί〉 φήσουσιν; 
-Z/19/475/15	εἴ γε μὲν ἀΐδια τῆς οἰνότητος ἀποτελεστικὰ σώματα, πῶς 
-Z/19/475/16	ὄξος γίγνεται; πῶς δὲ ἀπέπτατο, ποῦ δὲ οἴχεται, καὶ πόθεν 
-Z/19/475/17	ἥκει τὰ τῆς τοῦ ὄξους ποιότητος ἀποτελεστικὰ σώματα; εἰ 
-Z/19/476/1	δ' ἐνυπῆρχε τῷ οἴνῳ καὶ τέως, πῶς ἦν οἶνος, | ἀλλ' οὐκ ὄξος  
-Z/19/476/2	ἢ μέση τις ἐξ ἀμφοῖν τρίτη ποιότης οὔτε οἶνος οὖσα οὔτε 
-Z/19/476/3	ὄξος, εἴτε κατὰ μῖξίν ἐστιν ἡ κρᾶσις εἴτε κατὰ παράθεσιν; 
-Z/19/476/4	  Πρὸς 〈δ'〉 οἷς ἔφην ἀτόποις οὐδ' ἑνουμένην ἔτι χρὴ λέγειν 
-Z/19/476/5	ὑπάρχειν τὴν οὐσίαν, ἐκ πολλῶν δὲ καὶ ποικίλων καὶ διαφόρων 
-Z/19/476/6	καὶ ἐναντίων καὶ ἀπείρων ἢ μόνον οὐκ ἀπείρων κατ' ἀριθμὸν 
-Z/19/476/7	συγκρίσεων συνεστηκυῖαν καὶ εἰς ἀπείρους πάλιν συγκρίσεις 
-Z/19/476/8	τεμνομένην τὴν μίαν τήνδε τινὰ τὴν ὁρωμένην φέρε τοῦ 
-Z/19/476/9	μήλου φύσιν. ἥν τε λέγουσιν οἱ Στωϊκοὶ πρώτην ὕλην καὶ 
-Z/19/476/10	πρώτην οὐσίαν, ἐξ ἧς φασι τόν τε κόσμον καὶ τῶν ἐν αὐτῷ 
-Z/19/476/11	πραγμάτων ἕκαστον πεποιηκέναι τὸν Δία, εἰ καθάπερ αἱ 
-Z/19/476/12	ποιότητες σῶμα ἦν, πῶς οὐκ ἦν καὶ αὐτὴ ποιότης ἢ εἶχέ γε 
-Z/19/476/13	ποιότητα; εἴ τε τὰς ἄλλας ποιότητας οὐκ εἶχε, δηλαδὴ 
-Z/19/476/14	πάντως ὑπῆρχε βάρος 〈καὶ πέρας〉, ἅπερ φασὶν εἶναι σώματα· 
-Z/19/476/15	πῶς 〈δ'〉 ἁπλῆν ἔτι φασὶ τὴν πρώτην οὐσίαν, ἀλλ' οὐχὶ 
-Z/19/476/16	σύγκριμα; εἰ δὲ πεπερασμένην εἶναί φασι καὶ πέρασι κεχρη-
-Z/19/477/1	μένην, καὶ σχῆμα δῆλον ὡς ἐκέκτητο· ἄτοπον γάρ ἐστιν | ἰδίοις 
-Z/19/477/2	περικλειόμενον σῶμα πέρασι μὴ μετὰ σχήματος πάντως 
-Z/19/477/3	ὑπάρχειν, εἰ καὶ μὴ συννοοῖτο τοῦτ' αὐτῷ καθ' ὑπόθεσιν. 
-Z/19/477/4	ὥστε εἴπερ εἶχε ταῦθ' ἅπερ ἔφην πάντα, ταῦτα δ' ἐστί, κα-
-Z/19/477/5	θάπερ αὐτοί φασι, σώματα, οὔτε ἄποιος ἦν δηλαδὴ οὔθ'  
-Z/19/477/6	ἁπλῆ, πολλῶν δὲ καὶ διαφόρων σύνοδος ἦν σωμάτων καὶ 
-Z/19/477/7	σύγκριμα· ταύτῃ δὲ οὐδὲν ἀμιγὲς ἦν κατ' αὐτούς. εἰ δὲ 
-Z/19/477/8	μηδὲν εἶχε τούτων, πρῶτον μὲν ἀδιανόητον καὶ πλὴν ὀνό-
-Z/19/477/9	ματος οὐδέν. οὔτε γὰρ μὴ [δεῖ] ποιὸν εἶναι ὁτιοῦν ἔνεστιν, 
-Z/19/477/10	οὔτε ποιόν, οὐχὶ δὲ καὶ τὰς τρεῖς διαστάσεις ἔχον καὶ σχῆμά 
-Z/19/477/11	τι πάντως αὐτῷ συμβεβηκὸς ἴδιον. ἀδιανόητόν τε καὶ τὸ 
-Z/19/477/12	μήτε βαρὺ τοῦθ' ὑπάρχειν μήτε κοῦφον, οὐχ ἧττον 〈δ'〉 ἄτοπον, 
-Z/19/477/13	εἰ λέγοι τις ἅμα τοῦτ' ἔχειν ἀμφότερα καὶ κατὰ τὰ 
-Z/19/477/14	αὐτὰ καὶ μὴ πρὸς ἄλλο καὶ ἄλλο κρινόμενον, τό τε μηδ' 
-Z/19/477/15	ἐκείνης ἐχούσης οὐσίαν 〈ποιὰν〉 τῶν ἐξ αὐτῆς ὥς φασι γεγο-
-Z/19/477/16	νότων πρῶτον τεττάρων ἕκαστον ἔχειν ποιότητα. εὐλογώτερον 
-Z/19/477/17	γάρ ἐστιν, εἴπερ ἦν ἄποιος, καὶ τὰ δι' αὐτῆς εἶναι γιγνόμενα 
-Z/19/477/18	καὶ πλαττόμενα. Εἰ δὲ μηδ' αὐτὸ εἶχε τούτων μηδὲ ἓν 
-Z/19/478/1	καθ' ὑπόθεσιν τὸ αἰθέριον δὴ | ἐκεῖνο πῦρ, ὑφ' οὗ φασι τά 
-Z/19/478/2	τε στοιχεῖα καὶ τὸν κόσμον γεγονέναι, πῶς ταῦτ' ἔχει τὰ 
-Z/19/478/3	γεννήματα καὶ ποιήματα καὶ πλάσματα; οὐ μᾶλλον 〈ἢ〉 χρυ-
-Z/19/478/4	σοῦ περιθήσει ποθ' ὁ κεραμεὺς ποιότητα τοῖς ἐκ πηλοῦ 
-Z/19/478/5	πλαττομένοις ὑπ' αὐτοῦ. ὁ μὲν οὖν ἰατρὸς συντιθεὶς ἐκ 
-Z/19/478/6	πολλῶν φαρμάκων ἕτερον φάρμακον ἰδίαν ποιότητα πάντων  
-Z/19/478/7	ἐχόντων ποιὸν ἕτερον ἐκ τῆς μίξεως ποιεῖ· τὸν Δία δ' οὔ 
-Z/19/478/8	φασι μῖξαι τῇ πρώτῃ οὐσίᾳ καὶ σχηματότητα οὐδὲ μηκότητα 
-Z/19/478/9	οὐδὲ τῶν ἄλλων τι συμβεβηκότων. εἰ δὲ μίγνυσιν ὄντα καὶ 
-Z/19/478/10	αὐτά, δῆλον ὡς ἀΐδια ταῦτ' ἐστίν, 〈καὶ〉 πῶς ἔτι μόνην λέ-
-Z/19/478/11	γουσι τὴν πρώτην ὕλην ἀΐδιον τὴν ἄποιον, οὐχὶ δὲ καὶ τὰς 
-Z/19/478/12	ἄλλας ποιότητας καὶ πάντα τὰ συμβαίνοντα; οὐδὲ γὰρ ποιη-
-Z/19/478/13	τὴν εἶναί φασι καθάπερ τινὰ χειροτέχνην τὸν Δία, ἀλλ' ὅλον 
-Z/19/478/14	δι' ὅλης τῆς ὕλης διεληλυθότα πάντων δημιουργὸν γεγονέναι. 
-Z/19/478/15	τήν τε πηλικότητα τοῦ θείου πυρὸς καὶ τὰ ἐπὶ μέρους τῇ 
-Z/19/478/16	πηλικότητι συμβεβηκότα, τό τε μῆκος καὶ πλάτος καὶ βάθος, 
-Z/19/479/1	καὶ πρὸς τούτοις τὸ λογικὸν αὐτοῦ καὶ τὴν μακαριό|τητα, εἰ 
-Z/19/479/2	μὲν οὐσίας εἶναι φήσουσι καὶ σωματικὰς αὐτὰς ἐροῦσιν, ἐκ 
-Z/19/479/3	σωμάτων δῆλον ὡς ἦν ὁ Ζεὺς συνεστηκὼς καὶ οὐχ ἁπλοῦν 
-Z/19/479/4	ἦν, ἀλλὰ καὶ σύγκριμα· εἰ δὲ ἀνουσίους ταύτας τὰς τῶν συμ-
-Z/19/479/5	βεβηκότων φύσεις ἐροῦσι, τὸ λεγόμενον ὑφ' ἡμῶν κρατύνεται, 
-Z/19/479/6	τὸ μὴ σωματικὴν ἔχειν φύσιν τὰ συμβεβηκότα μηδὲ τὰς 
-Z/19/479/7	ποιότητας. εἰ δὲ μεταποιήσας αὑτὸν ὁ Ζεὺς ἰσαρίθμως οἷς 
-Z/19/479/8	ἔφην συμβεβηκόσι τροπὰς ἴσχει ποιοτήτων μυρίας, χείρων 
-Z/19/479/9	ἐστὶ τοῦ μυθολογουμένου Πρωτέως· ὁ μὲν γὰρ εἰς ὀλίγας 
-Z/19/479/10	φύσεις ἑαυτὸν μετεποίει καὶ μετεμόρφου καὶ ταύτας οὐκ 
-Z/19/479/11	ἀπρεπεῖς·  
-Z/19/479/12	  ἤτοι μὲν πρώτιστα λέων γένετ' ἠϋγένειος, 
-Z/19/479/13	  αὐτὰρ ἔπειτα δράκων καὶ πάρδαλις ἠδὲ μέγας σῦς· 
-Z/19/479/14	  γίγνετο δ' ὑγρὸν ὕδωρ καὶ δένδρεον ὑψιπέτηλον· 
-Z/19/479/15	ὁ δὲ οὐκ ἔστιν ὅ,τι μὴ καὶ τῶν αἰσχίστων γίγνεται· διὰ μὲν 
-Z/19/479/16	ἀνδρὸς ἄφρονος ἄφρων ἐστὶ δηλαδή, διὰ δὲ αἰσχροῦ γνώμης 
-Z/19/479/17	αἰσχροποιός, διὰ δὲ ζῴων ἀλόγων ἀποθηριούμενος, διὰ δὲ 
-Z/19/480/1	λίθων καὶ ξύλων ἄψυχος γενόμενος, διὰ δὲ κο|πρίου βδελυρὰ 
-Z/19/480/2	φύσις, ἔτι δ' ἀχρεῖον. εἰ δ' αὑτὸν μὲν οὐ μεταποιῶν τὴν ὕλην 
-Z/19/480/3	μεταπλάττει καὶ σχηματίζει καὶ ποιοῖ, ζητῶ, πῶς ἐστιν οἷός 
-Z/19/480/4	τε ταῦτα ποιεῖν· οὐ μᾶλλον ἢ πλάστης ποτ' ἀνδριάντα ποιή-
-Z/19/480/5	σειε χρυσοῦν ἐκ μολύβδου. 
-Z/19/480/6	  Κἀκεῖνα εἰπεῖν τοῖς φιλονείκοις ἀνδράσιν οὐκ ἄτοπον· 
-Z/19/480/7	καὶ γάρ τοι κίνησις εἰ προσγίγνεται τοῖς σώμασι καὶ πάλιν 
-Z/19/480/8	ἀπογίγνεται, σῶμα δ' εἶναί φασιν αὐτήν, ὥρα λέγειν προσ-
-Z/19/480/9	ιόντων τινῶν ἡμῖν σωμάτων κινεῖσθαι καὶ πάλιν ἀπιόντων  
-Z/19/480/10	ἠρεμεῖν. εἴ 〈τε καὶ〉 τὰ πάθη προσγίγνεται καὶ πάλιν ἀπογίγνεται 
-Z/19/480/11	καί φασι καὶ ταῦθ' ὑπάρχειν σώματα, πῶς οὐ γελοῖον καὶ 
-Z/19/480/12	τὸ κνῆσμα λέγειν σῶμα καὶ μὴ μόνον τὸ κνῆσαν ἀλλὰ καὶ 
-Z/19/480/13	τὸ κνησόμενον; ἀλλ' ἐπεὶ δίχα σώματος τοῦ τε δρῶντος καὶ 
-Z/19/480/14	τοῦ πάσχοντος οὐδὲν πάθος γίγνεται, τοῦτ' αὐτοὺς ἠπάτησε 
-Z/19/480/15	πρὸς τὸ καὶ τὰ πάθη καλεῖν σώματα. ἀλλ' εἰ μὲν τῷ κατὰ 
-Z/19/480/16	ἀναφορὰν τρόπῳ τῆς κλήσεως οὕτως ἐκάλουν, οὐδ' ἂν αὐτὸς 
-Z/19/480/17	ἐχαλέπαινον αὐτοῖς· οἶδα γὰρ οὕτω καὶ ἄμπελον λεγομένην 
-Z/19/480/18	λευκὴν κατὰ τὴν ἐπὶ τοὺς γιγνομένους ἀπ' αὐτῆς λευκοὺς 
-Z/19/481/1	βότρυας ἀναφοράν, καὶ χρόνον κακὸν διὰ τὰς | ἐν αὐτῷ γενο-
-Z/19/481/2	μένας συμφοράς, καὶ νύκτα ἀβοήθητον, ἐν ᾗ τις ἐπικουρίας 
-Z/19/481/3	οὐκ ἔτυχεν· εἰ δὲ πρώτως καὶ κυρίως, ἁμαρτάνουσιν. ἐσχημα-
-Z/19/481/4	τισμένον γοῦν σῶμα λέγομεν καὶ πεπονθὸς καὶ κινούμενον, 
[0057]  [111]  []  []

-Z/19/481/5	οὐ τὸ σχῆμα σῶμα καὶ τὸ πάθος καὶ τὴν κίνησιν, οὐδὲ τὴν 
-Z/19/481/6	πυγμὴν σῶμα, ἀλλὰ χεῖρά πως ἐσχηματισμένην. 
-Z/19/481/7	  Τί δὲ ποιήσουσι πρὸς τοὺς οὐδὲ ποιεῖν φάσκοντας τὰ 
-Z/19/481/8	σώματα, μόνα δὲ τὰ ἀσώματα; τί δὲ πρὸς Ἀριστοτέλην, ὃς 
-Z/19/481/9	καὶ αὐτὸς γενικὴν τῶν ὄντων διαίρεσιν ποιούμενος τὰ μὲν 
-Z/19/481/10	εἶναί φησιν οὐσίας, τὰ δὲ συμβεβηκότα; τί δὲ καὶ αὐτοὶ 
-Z/19/481/11	βουλόμενοι λέγουσιν οὐσίας τε καὶ συμβεβηκότα, εἰ καὶ αὐτά 
-Z/19/481/12	φασι σώματα, καὶ ταῦτα μήθ' ὡς τὰ μέρη τοῦ σώματος ὀνο-
-Z/19/481/13	μάζοντες σώματα, καθάπερ χεῖρα καὶ δάκτυλον, μήθ' ὡς ἡ 
-Z/19/481/14	μνᾶ ἐν τῷ ταλάντῳ; εἴ τε τὸ σχῆμα τοῦ ἀνθρώπου σῶμά  
-Z/19/481/15	φασιν, ὥρα καὶ τὴν ζῳότητα σῶμα λέγειν καὶ τὸ γενητὸν 
-Z/19/481/16	εἶναι καὶ φθαρτὸν καὶ τὴν λογικότητα καὶ φρονιμότητα καὶ 
-Z/19/481/17	τὴν Ἀθηναιότητα καὶ τὸ φιλοσοφεῖν καὶ Σωφρονίσκου παῖδα 
-Z/19/482/1	εἶναι καὶ τὸ σι|μὸν καὶ τὸ φαλακρὸν καὶ προγάστορα καὶ 
-Z/19/482/2	τοῖς ἄλλοις συμβεβηκόσιν ἰσαρίθμους λέγειν σωματότητας 〈καὶ〉 
-Z/19/482/3	ὑπὲρ τὸν Βριάρεώ τε καὶ Τύφωνα λέγειν αὐτὸν πολυπλοκώτερον 
-Z/19/482/4	καὶ πολυσωματώτερον εἶναι ζῷον. ἥ τε ζῳότης εἰ σῶμά ἐστι, 
-Z/19/482/5	πῶς πᾶσι τοῖς ζῴοις συμβέβηκεν; πῶς δὲ τὸ εἶναι; πῶς δὲ 
-Z/19/482/6	τὸ ἐν τόπῳ εἶναι; καὶ εἰ καθάπερ ἴδιον ἐπέχει τόπον πᾶν 
-Z/19/482/7	ὀφθαλμοφανὲς σῶμα, οὕτω καὶ τῶν συμβεβηκότων ἕκαστον, 
-Z/19/482/8	ἄτοπον. οὔτε γὰρ ἔσται τούτων ἐπιμιξία οὔτε μία τις 〈ἐξ〉 
-Z/19/482/9	αὐτῶν ἀποτελεσθήσεται φύσις. ἄπορον δὲ, καθάπερ ἔφην, καὶ 
-Z/19/482/10	τὸ ἕνα τόπον ἐπέχειν ἅπαντα φάναι· συγχυθέντα γὰρ εἰς 
-Z/19/482/11	μισγάγκειαν τὴν ἑτερότητα οὐ φυλάξει οὐδὲ τὴν ἑαυτοῦ φύσιν 
-Z/19/482/12	ἕκαστον, καθάπερ ἐπὶ τῶν μεμιγμένων φαρμάκων ἔφην γί-
-Z/19/482/13	γνεσθαι. πότερόν 〈τε〉 ὅλον, φημί, τὸ σῶμα τῆς ζῳότητος 
-Z/19/482/14	ἑκάστῳ τῶν τοσούτων συμβεβηκότων συμβέβηκεν ἢ καταδιαιρού-
-Z/19/482/15	μενον ἰσαρίθμως; ἑκάτερον γὰρ ἄτοπον, ὡς ὁ προηνυσμένος 
-Z/19/482/16	λόγος ἔδειξε. τί δὲ δεῖται, φημί, σωματότητος ἕκαστον αὐτῶν, 
-Z/19/483/1	εἰ φθάνει καὶ αὐτὸ σῶμα ὄν; ‖ ὅτι δὲ οὐκ ἔστι τῶν συμ- 
-Z/19/483/2	βεβηκότων ἕκαστον σῶμα, κἀκ τούτου τις ἂν μάθοι· μύοντες 
-Z/19/483/3	γὰρ σῶμα μὲν τῇ θίξει χρόνῳ καταλαμβάνομεν, χρόαν δὲ ἢ 
-Z/19/483/4	χυμὸν οὐ συγκαταλαμβάνομεν οὐδὲ σχῆμα κατὰ τὴν θῖξιν τοῦ 
-Z/19/483/5	σώματος· ἐχρῆν δὲ καὶ τούτων ἕκαστον ὑπὸ τῆς ὑλικῆς καὶ 
-Z/19/483/6	μὴ κατὰ περίληψιν θίξεως καταλαμβάνεσθαι. οὐδὲ γάρ ἐστι 
-Z/19/483/7	λόγῳ θεωρητὴ φέρε ἡ τοῦ μήλου στρογγυλότης. ὁ δ' ὅμοιος 
-Z/19/483/8	περὶ τοῦ χυμοῦ λόγος. εἴ τε καὶ τῶν συμβεβηκότων ἕκαστον 
-Z/19/483/9	σῶμά ἐστι, τί βουλόμενοι τὸ σῶμα μόνον φασὶν ἐπ' ἄπειρον 
-Z/19/483/10	τέμνεσθαι, οὐχὶ δὲ καὶ τὸ σχῆμα, φέρε δὲ καὶ τὴν γλυκύτητα 
-Z/19/483/11	καὶ τῶν ἄλλων ἕκαστον, οὐ τῷ κατὰ συμπλοκὴν τρόπῳ φημί, 
-Z/19/483/12	οὐδὲ κατὰ ἀναφορὰν ἐπὶ τὸ συνήθως καλούμενον σῶμα, ἀλλ' 
-Z/19/483/13	ἀπ' εὐθείας; διὰ τί δὲ μόνου, καθάπερ ἔφην, τοῦ σώματος 
-Z/19/483/14	τοῦτον ὅρον εἶναί φασι, τὸ τριχῇ διαστατὸν μετ' ἀντιτυπίας, 
-Z/19/483/15	οὐχὶ δὲ καὶ χρόαν καὶ χυλὸν καὶ χυμὸν καὶ τῶν λοιπῶν συμ-
-Z/19/483/16	βεβηκότων ἕκαστον οὕτως ὁρίζονται; εἰ δὲ σώμα〈τα〉 πάντα 
-Z/19/483/17	ταῦτ' εἶναί φασι (κἂν γὰρ ἐπ' εἴδους διαφέρῃ, κοινῶς γε πάντα 
-Z/19/484/1	σώματα εἶναί φασιν), ὥσπερ | οὖν κἂν ἄνθρωπον ὁρίζωμαι κἂν 
-Z/19/484/2	ἵππον κἂν βοῦν, ζῷον γενητὸν καὶ θνητὸν ἐρῶ, ἅπερ ἐστὶ  
-Z/19/484/3	κοινά, προσαποδώσω δὲ τὴν ἑκάστου ἰδιότητα, οὕτω καὶ τῶν 
-Z/19/484/4	συμβεβηκότων ἕκαστον ὁριζόμενοι λεγέτωσαν οὐσίαν σωματικὴν 
-Z/19/484/5	τριχῇ διαστατὴν μετὰ ἀντιτυπίας. 
-Z/19/484/6	  Ταῦτα τοὺς Στωϊκούς, φίλε Πίνδαρε, λύειν ἀξίου μὴ συγ-
-Z/19/484/7	κατασπῶντας ἑαυτοῖς ἄλλους ὡς τοῖς αὐτοῖς ἐνεχομένους πταί-
-Z/19/484/8	σμασιν, ἀλλ' ἀποσκευαζομένους τὰ ἐγκλήματα. οὐ γάρ ἐστιν 
-Z/19/484/9	[ἡ] ἀντιλογία τῶν ψευδοδοξιῶν ἡ κοινωνία πρὸς ἑτέρους, ἀλλ' ἡ 
-Z/19/484/10	λύσις.  