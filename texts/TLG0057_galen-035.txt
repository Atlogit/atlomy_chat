
[0057]  [035]  []  []

-Z6/37/1/t	    {<Περὶ ἀφροδιϲίων, ἐκ τῶν Γαληνοῦ.>} 
-Z6/37/1/1	  Ἀφροδιϲίων δὲ κατὰ μὲν <Ἐπίκουρον> οὐδεμία χρῆϲιϲ ὑγιεινή· κατὰ 
-Z6/37/1/2	δὲ τἀληθὲϲ ἐκ διαλειμμάτων τηλικούτων, ὡϲ ἐπὶ ταῖϲ χρήϲεϲι μήτε 
-Z6/37/1/3	ἐκλύϲεωϲ αἰϲθάνεϲθαι καὶ κουφότερον αὐτὸν αὑτοῦ δοκεῖν γεγονέναι 
-Z6/37/2/1	καὶ εὐπνούϲτερον. ὁ δὲ καιρὸϲ τῆϲ χρήϲεωϲ, ὅταν ἀκριβῶϲ μέϲον ᾖ 
-Z6/37/2/2	τῶν ἔξωθεν περιϲτάϲεων ἁπαϲῶν τὸ ϲῶμα, μήτε ὑπερπεπληρωμένον  
-Z6/37/2/3	μήτε ἐνδεὲϲ μήτε ὑπερεψυγμένον μήτε ὑπερτεθερμαϲμένον 〈ἢ ἐξηραμ-
-Z6/37/3/1	μένον ἢ ὑγραϲμένον〉 ἀμέτρωϲ. εἰ δὲ καὶ διαμαρτάνοιέν ποτε κατά τι, 
-Z6/37/3/2	μικρὸν μὲν ἔϲτω τὸ ἁμαρτανόμενον· ἄμεινον δὲ τὸ τεθερμαϲμένῳ 
-Z6/37/3/3	μᾶλλον ἢ ἐψυγμένῳ, καὶ πεπληρωμένῳ μᾶλλον ἢ 〈ἐνδεεῖ, καὶ ὑγρα-
-Z6/37/3/4	ϲμένῳ μᾶλλον ἢ〉 ἐξηραμμένῳ τῷ ϲώματι χρῆϲθαι τοῖϲ ἀφροδιϲίοιϲ. 
-Z6/37/4/1	οἱ μὲν οὖν ἀϲθενῆ τὴν δύναμιν ἔχοντεϲ ὑπὸ τῆϲ λαγνείαϲ εἰϲ ἐϲχάτην 
-Z6/37/4/2	ἀρρωϲτίαν ἀφικνοῦνται· οἱ δ' ἰϲχυρὰν καὶ νοϲοῦντεϲ ἀπὸ φλέγματοϲ 
-Z6/37/4/3	〈οὔτε καταλυθήϲονται καὶ ξηραίνουϲι τὴν τοῦ φλέγματοϲ〉 περιουϲίαν 
-Z6/37/4/4	τῷ διαφορεῖν ἐπὶ πλέον τοὺϲ χυμούϲ· ἀβλαβῆ γὰρ ἀφροδίϲια τοῖϲ 
-Z6/37/5/1	ὑγροῖϲ καὶ θερμοῖϲ ἐϲτι καὶ ὅϲοι φύϲει πολύϲπερμοι. ἀλλὰ καὶ θερ-
-Z6/37/5/2	μαίνει τὸ ϲῶμα τοῖϲ ἐρρωμένην ἔχουϲι τὴν δύναμιν ἡ λαγνεία· τοῖϲ 
-Z6/37/5/3	δ' ἀϲθενέϲιν ἐν μὲν τῷ παραχρῆμα θερμαίνει, ψύχει δὲ μετὰ ταῦτα 
-Z6/37/6/1	γενναίωϲ. ἔνιοι μὲν οὖν εὐθέωϲ ἐπὶ ταῖϲ ϲυνουϲίαιϲ ἀπὸ νεότητοϲ 
-Z6/37/6/2	ἀϲθενεῖϲ γίνονται· τινὲϲ δέ, εἰ μὴ ϲυνεχῶϲ χρῷντο, βαρύνονται τὴν 
-Z6/37/6/3	κεφαλὴν ἀϲώδειϲ τε καὶ πυρετώδειϲ γίνονται καὶ χεῖρον ὀρέγονται 
-Z6/37/6/4	καὶ ἧττον πέττουϲιν· τοιαύτηϲ γοῦν ἐνίουϲ ὄνταϲ φύϲεωϲ, εἶτα ἐγκρα-
-Z6/37/6/5	τεῖϲ ἀφροδιϲίων χρήϲεωϲ γενομένουϲ ναρκώδειϲ τε καὶ δυϲκινήτουϲ 
-Z6/37/6/6	ἔγνωμεν ἀποτελεϲθένταϲ, ἐνίουϲ δὲ καὶ ϲκυθρωποὺϲ ἀλόγωϲ καὶ δυϲέλ-
-Z6/37/6/7	πιδαϲ ὁμοίωϲ τοῖϲ μελαγχολικοῖϲ, ταῦτα δὲ παυόμενα ταχέωϲ ἐπὶ ταῖϲ 
-Z6/37/7/1	τῶν ἀφροδιϲίων χρήϲεϲιν. ταῦτα ἀναλογιζομένῳ μοι μεγάλωϲ φαίνε-
-Z6/37/7/2	ται βλάπτειν ἡ τοῦ ϲπέρματοϲ ἐπίϲχεϲιϲ, ἐφ' ὧν αὐτό τε φύϲει κακο-
-Z6/37/7/3	χυμότερον καὶ πλεῖον, ἀργότερόϲ τε ὁ βίοϲ, καὶ τῶν ἀφροδιϲίων ἡ 
-Z6/37/7/4	χρῆϲιϲ πρότερον μὲν ἱκανὴ πάνυ, μετὰ ταῦτα δὲ .... ἰϲχυροί τε 
-Z6/37/7/5	καὶ νέοι· τούτοιϲ ἡ τοῦ ϲώματοϲ ἕξιϲ εἰϲ ἀραιότητα πλέον ἤπερ ἡ 
-Z6/37/7/6	δύναμιϲ εἰϲ ἀρρωϲτίαν ἀλλοιοῦται, καὶ τοίνυν ἐπανόρθωϲιϲ διὰ τῶν 
-Z6/37/7/7	ϲυναγόντων καὶ ϲφιγγόντων γίνεται αὐτοῖϲ, ὁποῖόν ἐϲτι τὸ παραϲκευ-
-Z6/37/8/1	αϲτικὸν γυμνάϲιον. εἰ δὲ δὴ καὶ ψῦξίϲ τιϲ ἐπὶ τοῖϲ ἀφροδιϲίοιϲ ἐγγί-
-Z6/37/8/2	νοιτο, καὶ κατὰ τοῦτο ἂν εἴη τῷ παραϲκευαϲτικῷ γυμναϲίῳ χρηϲτέον· 
-Z6/37/9/1	ἐπεγείρει γὰρ τὴν θερμότητα. τῆϲ δ' ὥραϲ τοῦ ἔτουϲ ἐπιτρεπούϲηϲ, 
-Z6/37/10/1	οὐδὲ τῆϲ ψυχρολουϲίαϲ ἀφεκτέον. ἐδέϲματα δὲ τῷ πλήθει μὲν ἐλάττω, 
-Z6/37/10/2	τῇ ποιότητι δ' ὑγρότερα δοτέον, ἵνα καὶ πέψῃ καλῶϲ αὐτὰ καὶ τὴν 
-Z6/37/11/1	ἐκ τῶν ἀφροδιϲίων ἐπανορθώϲηται ξηρότητα. χρὴ δ' οὐδὲ ψυχρότερα 
-Z6/37/11/2	τὴν κρᾶϲιν, ἀλλὰ τῆϲ μέϲηϲ ἰδέαϲ τῶν θερμαινόντων ὑπάρχειν αὐτά·  
-Z6/37/11/3	διότι γὰρ ἐξ ἀφροδιϲίων ἀραιότερον ἅμα καὶ ἀϲθενέϲτερον καὶ ξηρό-
-Z6/37/11/4	τερον ἀποτελεῖται τὸ ϲῶμα, χρὴ δήπου τὰ πυκνοῦντα καὶ θερμαίνοντα 
-Z6/37/11/5	καὶ τὴν δύναμιν ἀναρρωννύντα προϲφέρεϲθαι, καὶ τούτουϲ εἶναι ϲκο-
-Z6/37/11/6	ποὺϲ ἐπ' αὐτοῖϲ.  