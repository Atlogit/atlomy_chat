
[0057]  [067]  []  []

-Z/11/1/t1	{ΓΑΛΗΝΟΥ ΤΩΝ ΠΡΟΣ ΓΛΑΥΚΩΝΑ ΘΕΡΑ-
-Z/11/1/t2	      ΠΕΥΤΙΚΩΝ ΒΙΒΛΙΟΝ Α.} 
-Z/11/1/1	  Ὅτι μὲν οὐ τὴν κοινὴν μόνον ἁπάντων 
-Z/11/1/2	ἀνθρώπων φύσιν, ὦ Γλαύκων, ἐπίστασθαι χρὴ τὸν ἰατρὸν, 
-Z/11/1/3	ἀλλὰ καὶ τὴν ἰδίαν ἑκάστου, πάλαι τε πρὸς Ἱπποκράτους 
-Z/11/1/4	ὀρθῶς εἴρηται καὶ ἡμῖν δὲ ἐπ' αὐτῶν, ὡς οἶσθα, τῶν ἔργων 
-Z/11/1/5	τῆς τέχνης ἱκανῶς ἐσπούδασται. οὐ μὴν γράφειν γε δυνατὸν, 
-Z/11/1/6	ὥσπερ τὴν κοινὴν, οὕτω καὶ τὴν ἰδίαν ἑκάστου, ἀλλ' ὑπεν-
-Z/11/1/7	αντίως ἔχει τὰ γράμματα πρὸς τὰς πράξεις, ἄλλοθί τε πολ-
-Z/11/1/8	λαχόθι καὶ οὐχ ἥκιστα ἐν τοῖς νῦν ὑπ' ἐμοῦ προκειμένοις. 
-Z/11/1/9	ἠξίωσας μὲν γὰρ ἡμᾶς, ἰαμάτων τινά σοι καθόλου μέθοδον  
-Z/11/2/1	ὑποτυπώσασθαι· περαίνεται δὲ αὕτη διά τε ποιότητος καὶ 
-Z/11/2/2	ποσότητος ἑκάστου τῶν βοηθημάτων καὶ τοῦ τρόπου τῆς 
-Z/11/2/3	χρήσεως αὐτῶν καὶ τοῦ πάντων τούτων χαλεπωτάτου δια-
-Z/11/2/4	γνωσθῆναι καιροῦ. περὶ ὃν ὀξὺν ἱκανῶς ὄντα, καθάπερ που 
-Z/11/2/5	καὶ τοῦτό φησιν ὁ πάντων ἡμῖν τῶν καλῶν ἡγεμὼν Ἱπποκρά-
-Z/11/2/6	της, σφαλλομένους πολλάκις ὁρᾷς οὐ τοὺς τυχόντας μόνον, 
-Z/11/2/7	ἀλλὰ δὴ καὶ τοὺς ἀρίστους ἰατρούς. καὶ μὲν δὴ καὶ μέγα τὸ 
-Z/11/2/8	ποσὸν εὐστόχως συναρμοσθὲν εἰς δύναμιν ὁ αὐτὸς ἀνὴρ 
-Z/11/2/9	ἔγραψεν. ὅταν οὖν εἰς μὲν τὸ καλῶς ἰᾶσθαι μέγα συντελεῖν 
-Z/11/2/10	φαίνοιτο ὅ τε καιρὸς καὶ ἡ ποσότης τῶν βοηθημάτων, ἴδια 
-Z/11/2/11	δὲ ταῦτα καθ' ἕκαστον τῶν νοσούντων εὑρήσεις καὶ μηδὲν 
-Z/11/2/12	ἴδιον ἑρμηνεύεσθαι δύναται τῷ λόγῳ, τὸ κοινὸν οὕτως ἀναγ-
-Z/11/2/13	καζόμεθα γράφειν, κᾂν τῇ χρείᾳ δεύτερον ᾖ. καὶ γὰρ οὖν καὶ 
-Z/11/2/14	ἐπισκοπούμεθά τινας ἀῤῥώστους πολλάκις, οἷς ἔμπροσθεν 
-Z/11/2/15	ὑγιαίνουσιν οὐκ ἐνετύχομεν· οὔκουν οὐδ' ὅπως εἶχον 
-Z/11/2/16	χροιᾶς, ἢ σχέσεως, ἢ τῆς κατὰ φύσιν θερμασίας, ἢ τῆς τῶν 
-Z/11/2/17	ἀρτηριῶν γινώσκοντες, ἵν' εἰδότες ἱκανοὶ κριταὶ γενοίμεθ' ἄν  
-Z/11/3/1	ποτε τῶν νοσημάτων τοῦ μεγέθους. εἰς ὅσον γὰρ ἐξίσταται 
-Z/11/3/2	τῆς φύσεως ἕκαστον, εἰς τοσοῦτον καὶ μεγέθους ἥκει. τὸ δ' 
-Z/11/3/3	ὅσον ἐξίσταται, γνῶναι δυνατὸν μόνῳ τῷ τὸ κατὰ φύσιν 
-Z/11/3/4	ἀκριβῶς ἐπισταμένῳ. τοῦτ' οὖν ἀγνοοῦντες ἐπ' αὐτῶν, ἵνα 
-Z/11/3/5	μὴ παντάπασιν ἀπορῶμεν, ἐπὶ τὸ κοινὸν ἀφικνούμεθα. 
-Z/11/3/6	πλέον δέ τι κᾀν τούτῳ τῶν ἀτέχνων ὁ τεχνίτης ἔχει. καὶ τί τὸ 
-Z/11/3/7	πλέον; Ἱπποκράτης μὲν καὶ τοῦτο πρῶτος ἁπάντων ὧν ἴσμεν 
-Z/11/3/8	γέγραφεν. ὑπεμνήσαντο δὲ ἐπὶ πλέον τῶν μετ' αὐτὸν ὅσοι 
-Z/11/3/9	τῶν ἐκείνου συνῆκαν γραμμάτων, ὧν εἷς ἦν καὶ Μνησίθεος 
-Z/11/3/10	ὁ Ἀθηναῖος, ἀνὴρ τά τε ἄλλα ἱκανὸς πάντα τὰ τῆς τέχνης 
-Z/11/3/11	καὶ εἰς ὅσον χρὴ μεθόδῳ τὴν ἰατρικὴν τέχνην ἀσκεῖν, οὐδενὸς 
-Z/11/3/12	ἐπιγνῶναι δεύτερος. οὗτος ὁ Μνησίθεος ἀπὸ τῶν πρώτων 
-Z/11/3/13	καὶ ἀνωτάτω γενῶν ἀρξάμενος ἀξιοῖ τέμνειν αὐτὰ κατ' εἴδη 
-Z/11/3/14	τε καὶ γένη καὶ διαφοράς. εἶτ' αὖθις τὰ τεμνόμενα τέμνειν 
-Z/11/3/15	ὁμοίως κᾀκεῖνα πάλιν ὡσαύτως, ἔστ' ἂν ἐπί τι τοιοῦτον εἶδος 
-Z/11/3/16	ἀφικώμεθα μεθ' ὃ τέμνοντες, ἀχρὶς οὗ τὸ τεμνόμενον, εἰς 
-Z/11/3/17	ἓν τῷ ἀριθμῷ καὶ ἄτομον ἤδη τελευτήσομεν. ταῦτ' ἀρκεῖ 
-Z/11/3/18	μοι πρός γέ σε διὰ βραχέων ἃ βούλομαι δεδηλῶσθαι. καὶ  
-Z/11/4/1	γὰρ ἂν εἴην γελοῖος, εἴ σε διδάσκοιμι τὰ σὰ ὥσπερ οὐχὶ παρὰ 
-Z/11/4/2	Πλάτωνος αὐτὰ πάλαι μεμαθηκότα. οὐδὲ γὰρ ὥστε διδάξαι 
-Z/11/4/3	σέ τί πως περὶ τῆς κατὰ τὴν τοιαύτην διαίρεσιν μεθόδου τὴν 
-Z/11/4/4	ὑπόμνησιν ἐποιησάμην, ἀλλ' ὅτι μοι πρὸς τὸν ἐφεξῆς λόγον 
-Z/11/4/5	ἅπαντα χρήσιμον αὐτὴν ἔσεσθαι νομίζω· καὶ τὴν αἰτίαν, ὧν 
-Z/11/4/6	ἑκάστοτε σφαλλομένους ὁρᾷς τοὺς πλείστους τῶν ἰατρῶν, 
-Z/11/4/7	ἀξιοῦντί σοι μαθεῖν οὐκ ἐνῆν ἄλλως ἐνδείξασθαι. καὶ γὰρ 
-Z/11/4/8	καὶ τὰ κατὰ τὰς ἄλλας αἱρέσεις σφάλματα καὶ ὅσα νῦν ἐπὶ 
-Z/11/4/9	τῶν νοσούντων οἱ πολλοὶ τῶν ἰατρῶν ἁμαρτάνουσι, πρώτην 
-Z/11/4/10	καὶ μεγίστην αἰτίαν ἔχει τὸ μοχθηρὸν τῆς διαιρέσεως. οἱ μὲν 
-Z/11/4/11	γὰρ ἐπὶ τῶν πρώτων καὶ ἀνωτάτω γενῶν μένουσιν, ἀρκού-
-Z/11/4/12	μενοι ταῖς ἀπὸ τούτων ἐνδείξεσιν· οἱ δὲ μέχρι μέν τινος ἔτε-
-Z/11/4/13	μον, οὐ μὴν πρός γε τὸ τέλος ἐξίκοντο· πολλοὶ δὲ καὶ μοχθη-
-Z/11/4/14	ραῖς ἐχρήσαντο διαιρέσεσιν. ὅστις δὲ καὶ τὰ κατὰ φύσιν 
-Z/11/4/15	ἅπαντα καὶ τὰ παρὰ φύσιν εἰς τὴν τοιαύτην ἀνάγων μέθο-
-Z/11/4/16	δον, ἐξ ἁπάντων τούτων τῶν κατὰ τὴν διαίρεσιν ἀνενδεῆ 
-Z/11/4/17	λαμβάνοι τὴν ἔνδειξιν, μόνος ἂν οὗτος εἰς ἀνθρωπίνην δύνα-
-Z/11/4/18	μιν ἀναμάρτητος εἴη περὶ τὰς ἰάσεις· καὶ τούς τε γινωσκο- 
-Z/11/5/1	μένους ἄμεινον τῶν ἄλλων ἰῷτο καὶ τοὺς ἀγνοουμένους εἰς 
-Z/11/5/2	ὅσον οἷόν τε καὶ τούτους ἐγγυτάτω τῶν γινωσκομένων. εἰ γὰρ 
[0057]  [067]  []  []

-Z/11/5/3	διορίσαιτό τις πρῶτον μὲν τὴν κατὰ τὰς ἡλικίας διαφορὰν, 
-Z/11/5/4	ἐφεξῆς δὲ τὴν κατὰ τὰς κράσεις καὶ τὰς δυνάμεις καὶ τἄλλα 
-Z/11/5/5	τὰ τοῖς ἀνθρώποις ὑπάρχοντα, χροιὰς λέγω καὶ θερμασίας 
-Z/11/5/6	καὶ σχέσεις καὶ σφυγμῶν κινήσεις καὶ ἔθη καὶ ἐπιτηδεύ-
-Z/11/5/7	ματα καὶ τὰ τῆς ψυχῆς ἤθη, προσθείη δὲ τούτοις καὶ τὴν 
-Z/11/5/8	ὡς ἄῤῥενος πρὸς θῆλυ διαφορὰν, ὅσα τε κατὰ τὰς χώρας 
-Z/11/5/9	καὶ τὰς ὥρας τοῦ ἔτους καὶ τὰς ἄλλας τοῦ περιέχοντος 
-Z/11/5/10	ἡμᾶς ἀέρος καταστάσεις, ὡς χρὴ διορίσασθαι, πλησίον ἂν 
-Z/11/5/11	ἥκοι τῆς ἰδίας τοῦ κάμνοντος φύσεως. ἀλλὰ πάντων τού-
-Z/11/5/12	των τὰ μὲν ἐν τοῖς περὶ σφυγμῶν, τὰ δὲ ἐν τοῖς περὶ 
-Z/11/5/13	κράσεων διώρισται· ὥσπερ γε καὶ τῶν παρὰ φύσιν ἁπάν-
-Z/11/5/14	των ὅσαι κατ' εἴδη τε καὶ γένη διαφοραὶ τυγχάνουσιν 
-Z/11/5/15	οὖσαι, πάσας ἐν τῷ περὶ παθῶν διοριζόμεθα λόγῳ. νυνὶ 
-Z/11/5/16	δὲ ὁ μὲν λόγος ἡμῖν ἅπας ἔσται περὶ τῶν τοιούτων ἀῤῥώ-
-Z/11/5/17	στων ὧν τὴν φύσιν ἀκριβῶς ἐπιστάμεθα πρὸ τῆς νόσου· 
-Z/11/5/18	συνεπινοηθήσονται δὲ αὐτοῖς καὶ οἱ λοιποὶ πάντες ὧν  
-Z/11/6/1	ἠγνοοῦμεν. οὐδὲν γὰρ ἦν χαλεπὸν ἀπὸ τοῦ τελέως 
-Z/11/6/2	διωρισμένου καὶ τὸ μὴ τοιοῦτον ἐξευρίσκειν. 
-Z/11/6/3	  Ἀρξώμεθα οὖν ἀπὸ τῶν πυρετῶν, ἐπειδὴ 
-Z/11/6/4	καὶ σὺ τῆς τούτων ἰάσεως μάλιστα ἠξίου σοι τὴν μέθοδον 
-Z/11/6/5	λεχθῆναι, καὶ πρῶτον εἴπωμεν περὶ τῶν ἁπλουστάτων, οὓς 
-Z/11/6/6	Ἱπποκράτης ἐφημέρους καλεῖ. οὗτοι δέ εἰσιν οἵ τε διὰ 
-Z/11/6/7	κόπους γινόμενοι καὶ μέθας καὶ ὀργὰς καὶ λύπας καὶ θυμοὺς 
-Z/11/6/8	καὶ τὰς ἄλλας φροντίδας τῆς ψυχῆς τὰς συντόνους. καὶ οἱ 
-Z/11/6/9	ἐπὶ βουβῶσι δὲ πυρετοὶ τούτου τοῦ γένους εἰσὶ, πλὴν εἰ μὴ 
-Z/11/6/10	χωρὶς ἕλκους φανεροῦ γένοιντο. τηνικαῦτα γὰρ ὕποπτοί τέ 
-Z/11/6/11	εἰσι καὶ οὐδαμῶς ἐπιεικεῖς. καὶ ἀγρυπνία δὲ πολλάκις ἤνεγκεν 
-Z/11/6/12	ἁπλοῦν πυρετὸν, ὥσπερ οὖν καὶ ψύξις ποτὲ καὶ ἔγκαυσις. 
-Z/11/6/13	οὗτοι πάντες οἱ πυρετοὶ ῥᾷστα λυθῆναι δύνανται· χρὴ γὰρ 
-Z/11/6/14	ἐπί τε λουτρὰ ταχέως ἄγειν αὐτοὺς καὶ τὴν ἄλλην τὴν συνήθη 
-Z/11/6/15	δίαιταν. ὡς ὅσοι γε τὴν πολυθρύλλητον διάτριτον ἐπὶ πάν-
-Z/11/6/16	των τῶν τοιούτων ἐκδέχονται, δριμυτέρους πολλάκις εἰργά-
-Z/11/6/17	σαντο τοὺς πυρετοὺς, καί τι καὶ ἄλλο προσεξαμαρτάνοντες, 
-Z/11/6/18	ὥσπερ οὖν ὁρᾷς τοὺς πολλοὺς αὐτῶν καθ' ἑκάστην εἴσοδον  
-Z/11/7/1	ἁμαρτάνοντας, ὡς καὶ χειροποίητα ὄντως ἐργάσασθαι νοσή-
-Z/11/7/2	ματα. τὰ μὲν δὴ τῆς θεραπείας τοῖς τοιούτοις πυρε-
-Z/11/7/3	τοῖς πρόχειρα, τὰ δὲ τῆς διαγνώσεως ἀκριβείας πλείονος 
-Z/11/7/4	δεῖται καὶ οὐδεὶς πρό γε ἡμῶν ἔγραψεν αὐτὰ εἰς ὅσον ἐχρῆν. 
-Z/11/7/5	ὥστ' οὐδὲν θαυμαστὸν εἰς τοσοῦτον ἁμαρτάνειν τοὺς πολ-
-Z/11/7/6	λοὺς ἐν ταῖς ἰάσεσιν, εἰς ὅσον κᾀν ταῖς διαγνώσεσι σφάλλον-
-Z/11/7/7	ται. πολλάκις γὰρ ἤρξαντό τινες νοσημάτων χαλεπῶν κατά 
-Z/11/7/8	τινα συντυχίαν, οἷον οἰνωθέντες, ἢ ἐγκαυθέντες, ἢ ψυχθέντες, 
-Z/11/7/9	ἢ κοπωθέντες, ἢ ἀγρυπνήσαντες, ἢ θυμωθέντες, ἢ ὁπωσοῦν 
-Z/11/7/10	ἄλλως αἰτίᾳ τινὶ συσχεθέντες τῶν καθ' αὑτὰ βλάπτειν πεφυ-
-Z/11/7/11	κότων· εἶτα οἰηθέντες τὸ πᾶν διὰ τὸ προηγησάμενον αἴτιον, 
-Z/11/7/12	οὐ δι' ἄλλην τινὰ γεγονέναι διάθεσιν, ἀφυλακτότερον διαιτη-
-Z/11/7/13	θέντες ἔλαττον ἑαυτοὺς εἰς ἀνίατον ἢ καὶ δεινῶς δυσίατον 
-Z/11/7/14	ἐμβάλλοντες νόσημα. ταῦτ' οὖν χρὴ περὶ παντὸς πρόνοιαν 
-Z/11/7/15	πεποιῆσθαι, καθότι καὶ Ἱπποκράτης παραινεῖ προγινώσκειν 
-Z/11/7/16	οὐ τὰ μέλλοντα μόνον, ἀλλὰ καὶ τὰ προγεγονότα καὶ τὰ 
-Z/11/7/17	παρόντα. καὶ γὰρ οὖν καὶ τὸ νῦν προκείμενον ἐκείνου τοῦ 
-Z/11/7/18	μέρους τῆς τέχνης ἐστὶ, καὶ ἡμεῖς αὐτὸ καθόσον οἷόν τε  
-Z/11/8/1	σαφῶς γράψομεν. οὐ σμικρὰ γὰρ ἡ διαφορὰ λούειν ἤδη τὸν 
-Z/11/8/2	κάμνοντα καὶ θαῤῥεῖν κελεύειν, ἢ διὰ πάσης φυλακῆς τε καὶ 
-Z/11/8/3	ἀσφαλείας ἄγειν. εἰσελθόντας οὖν χρὴ πρὸς τὸν ἀσθενοῦντα 
-Z/11/8/4	πρῶτον μὲν ἀπὸ τῶν μεγίστων σκοπεῖσθαι τὰ κατ' αὐτόν· 
-Z/11/8/5	ἔπειτα δὲ καὶ ἀπὸ τῶν ἄλλων μηδὲν ὡς οἷόν τε μηδὲ τῶν 
-Z/11/8/6	ἐλαχίστων παραλείποντας. τὸ γὰρ μᾶλλον ἢ ἧττον τῇ παρὰ 
-Z/11/8/7	τῶν μεγίστων ἐνδείξει πιστεύειν ἐκ τῆς τῶν ἄλλων προσθήκης 
-Z/11/8/8	γίνεται. μέγιστα μὲν δὴ τοῖς πυρέσσουσιν ἅπασιν ἔν τε τοῖς 
-Z/11/8/9	σφυγμοῖς ἐστι καὶ τοῖς οὔροις γνωρίσματα· προστιθέναι δὲ 
-Z/11/8/10	χρὴ τούτοις καὶ τἄλλα σύμπαντα, τά τε περὶ τὸ πρόσωπον 
-Z/11/8/11	παρ' Ἱπποκράτους εἰρημένα καὶ τὰ τῶν κατακλίσεών τε καὶ 
-Z/11/8/12	τὰ τῆς ἀναπνοῆς καὶ ὅσα κάτω τε καὶ ἄνω κενοῦται· καὶ 
-Z/11/8/13	μὲν δὴ καὶ εἴ τι σύμπτωμα περὶ ὁτιοῦν μόριον τοῦ σώματος 
-Z/11/8/14	ἢ ἐνέργειαν αὐτοῦ συνιστάμενον βλέποις, οἷα δὴ μυρία ἐπὶ 
-Z/11/8/15	μυρίοις ἐκεῖνος ἔγραψε, μηδὲ τούτων ῥᾳθύμως μηδὲν παρέρ-
-Z/11/8/16	χεσθαι. ταῦτα μὲν δὴ ἐπὶ πάντων κοινὰ τῶν πυρετῶν. 
-Z/11/8/17	ὥστε καὶ τοῖς ἁπλουστάτοις, ὑπὲρ ὧν ὁ ἐνεστηκὼς λό-
-Z/11/8/18	γος, οὐδὲν οὐδὲ τούτων χρὴ παραλιπεῖν. ἀλλ' ἐπειδάν σοι  
-Z/11/9/1	τά τε τῶν σφυγμῶν καὶ τὰ τῶν οὔρων ἐνδείξηται τὸ 
-Z/11/9/2	ἦθος τοῦ πυρετοῦ· τῶν μὲν σφυγμῶν μήτε τὸ τῆς φλεγμονῆς 
-Z/11/9/3	σημεῖον ἐχόντων μήθ' ὅλως τὸ κατὰ μίαν προσβολὴν τῆς 
-Z/11/9/4	ἀρτηρίας ἀνώμαλον· εἰ δὲ καὶ ἔχοιεν, τοῦτο μὲν παντάπασιν 
-Z/11/9/5	ἀμυδρὸν ἐχόντων, τῶν οὔρων δὲ ἢ πάντῃ τοῖς κατὰ φύσιν 
-Z/11/9/6	ἐοικότων ἢ μὴ πολὺ τῆς φύσεως ἐξισταμένων, τόθ' ἥκειν χρὴ 
-Z/11/9/7	καὶ ἐπὶ τἄλλα σύμπαντα τὰ πρόσθεν εἰρημένα. κᾀπειδὰν 
-Z/11/9/8	ὥσπερ χορὸς συμφώνως ἅπαντα φθέγγωνται, θαῤῥεῖν τε ἤδη 
-Z/11/9/9	χρὴ καὶ, εἰ βούλοιο, προσανερέσθαι, μή τι προηγήσατο φανε-
-Z/11/9/10	ρὸν αἴτιον· εἰ γάρ τι καὶ τοιοῦτον ὁμολογήσει ὁ νοσῶν, ἀνα-
-Z/11/9/11	μείνας τὴν πρώτην λύσιν τοῦ πυρετοῦ, λούειν αὐτίκα, πιστο-
-Z/11/9/12	τέρας σοι τῆς διαγνώσεως καὶ κατ' αὐτὸ τὸ τῆς λύσεως εἶδος 
-Z/11/9/13	γινομένης· ἥ τε γὰρ τῶν ἀρτηριῶν κίνησις ἐν τῷδε κατὰ πᾶν 
-Z/11/9/14	ἐξομοιοῦται τῇ τῶν ὑγιαινόντων, οὐδενὸς τῶν ἄλλων πυρε-
-Z/11/9/15	τῶν εἰς τὸ κατὰ φύσιν ἐπανιόντος, οὐδ' εἰ πάμπολυς ὁ 
-Z/11/9/16	μεταξὺ χρόνος τῆς τε προτέρας τελευτῆς καὶ τῆς δευτέρας 
-Z/11/9/17	ἀρχῆς εἴη, καθάπερ ἐν τριταίοις τε καὶ τεταρταίοις, ἐν ἐκείνοις 
-Z/11/9/18	μὲν γὰρ ἀεὶ παραμένει τὸ τοῦ πυρετοῦ σημεῖον, ἐν δὲ τοῖς  
-Z/11/10/1	ἐφημέροις συνεξαλείφεται πᾶν τοῦ παροξυσμοῦ παυομένου· 
-Z/11/10/2	τοῖς πλείστοις δὲ αὐτῶν καὶ νοτίδες· ἔστι δ' οἷς καὶ ἱδρῶτες 
-Z/11/10/3	ἐπιφαίνονται χρηστοί. ἢ πάντως γε οἷον ἀτμός τις πολὺς ἐκ 
-Z/11/10/4	τοῦ βάθους ἀναφέρεται. ἀλλὰ καὶ τὰ οὖρα πολὺ βελτίω νῦν 
-Z/11/10/5	ἢ κατὰ τὴν ἀρχὴν τοῦ πυρετοῦ φανεῖταί σοι. καὶ εἰ κεφαλῆς 
-Z/11/10/6	ἤ τινος ἄλλου μέρους ἄλγημα συνεισέβαλεν, οὐδὲ τοῦτ' ἂν ἔτι 
-Z/11/10/7	μένοι. καὶ ἡ τοῦ κάμνοντος εὐφορία μέγιστόν τι καὶ αὐτὴ 
-Z/11/10/8	σημεῖον οὖσα, καθάπερ τις σφραγὶς ἐπὶ πᾶσι τοῖς ἄλλοις 
-Z/11/10/9	ἐνδείξεταί σοι τὴν ἐπιείκειαν τοῦ πυρετοῦ. καὶ εἰ λουομένοις 
-Z/11/10/10	δὲ αὐτοῖς μήτε φρίκη ἀήθης διοχλοίη μήτ' ἄλλη τις ἀηδία, 
-Z/11/10/11	καὶ εἰ μετὰ τὸ λουτρὸν ἐφεξῆς ἐν εὐφορίᾳ μένοι, θαῤῥῶν ἤδη 
-Z/11/10/12	τρέφοις ἂν αὐτοὺς καὶ οἴνου παρέχοις ἀδεῶς πίνειν ὅσον τοῖς 
-Z/11/10/13	παροῦσι μέτριον. ἡμεῖς δὲ, ὡς οἶσθα, πειρώμεθα λέγειν αὐτοῖς 
-Z/11/10/14	τὸ προηγησάμενον αἴτιον, οὐ περιμείναντες ἐρέσθαι τὸν 
-Z/11/10/15	κάμνοντα, καὶ ἔστι μέγιστον σημεῖον εἰς τὸ μηδὲν σφάλλεσθαι 
-Z/11/10/16	τὸ τοιαύτην τινὰ πεπορίσθαι δύναμιν. εἰ μέντοι μενόντων 
-Z/11/10/17	ἔτι τῶν τῆς ψυχῆς παθῶν ἡ ἐπίσκεψις γίγνοιτο, διὰ τῶν 
-Z/11/10/18	σφυγμῶν μάλιστα πειρᾶσθαι διαγινώσκειν, ὡς ἐν τοῖς περὶ  
-Z/11/11/1	σφυγμῶν γέγραπται· μετὰ τούτους δὲ καὶ τὴν ἀπὸ τῶν ἄλλων 
-Z/11/11/2	ἀπάγειν διάγνωσιν. εἰ δ' αὐτὰ μὲν εἴη πεπαυμένα, μένοι δὲ 
-Z/11/11/3	ἡ διάθεσις, ἀμυδρὸν μέν τι καὶ κατὰ τοὺς σφυγμοὺς εὑρήσεις 
-Z/11/11/4	γνώρισμα τῶν ποιησάντων τὸν πυρετὸν παθῶν, ἀποχρήσει 
-Z/11/11/5	δέ σοι καὶ χωρὶς τῶν σφυγμῶν τὰ λοιπά· κοινῶς μὲν γὰρ 
-Z/11/11/6	ἅπασι τὰ οὖρα πυῤῥά. πρόσεστι δὲ τοῖς μὲν διὰ λύπην δρι-
-Z/11/11/7	μύτης μᾶλλον ἢ πλῆθος θερμασίας· ὡς τοῖς γε διὰ θυμὸν 
-Z/11/11/8	ἔμπαλιν. ἀλλὰ καὶ ἡ ἰσχνότης τοῦ σώματος ἐπιδηλοτέρα 
-Z/11/11/9	τοῖς λυπηθεῖσιν ἢ φροντίσασι· καὶ ἡ τῶν ὀφθαλμῶν κοιλότης 
-Z/11/11/10	καί τις ἀήθης ἄχροια, ταῦτα μὲν δὴ καὶ τῶν ἄλλως ὁπωσοῦν 
-Z/11/11/11	φροντισάντων κοινά. μάλιστα δὲ τοῖς ὀφθαλμοῖς διορίζειν 
-Z/11/11/12	χρή· ἔνεστι γὰρ ἐκ τούτων τεκμαίρεσθαι κᾀν τοῖς ὑγιαίνουσι 
-Z/11/11/13	μὲν τὸ τῆς ψυχῆς ἦθος. καὶ νοσούντων δὲ σαφέστερα τὰ ση-
[0057]  [067]  []  []

-Z/11/11/14	μεῖα τῷ γε δυναμένῳ συνορᾷν ἀκριβῶς. οὕτω μὲν οὖν τοὺς 
-Z/11/11/15	διὰ μαθήματα καὶ θεωρίαν τινὰ φροντίσαντας τῶν λυπη-
-Z/11/11/16	θέντων διακρίνειν προσήκει. τοὺς δὲ ἐπ' ἀγρυπνίαις διορίζει 
-Z/11/11/17	μὲν καὶ τὸ τῆς ἀχροίας εἶδος, ὕποιδον γάρ ἐστιν αὐτοῖς τὸ  
-Z/11/12/1	πρόσωπον, καὶ ἡ τῶν ὀφθαλμῶν δὲ κίνησις δήλη. μόλις γὰρ 
-Z/11/12/2	ἐπαίρουσι τὰ βλέφαρα· καὶ ἡ ὑγρότης δὲ ἐν τοῖς βλεφάροις· 
-Z/11/12/3	ξηρὰ γὰρ γίνονται τοῖς λυπηθεῖσιν ἢ φροντίσασιν. ἡ κοιλό-
-Z/11/12/4	της δὲ κοινὸν ἁπάντων σύμπτωμα, λύπης, ἀγρυπνίας, 
-Z/11/12/5	φροντίδος, οὐ μὴν ἤδη γε καὶ θυμοῦ, τούτων γὰρ οὔτε τὰ κοι-
-Z/11/12/6	λότητος τῶν ὀφθαλμῶν οὔτε τὰ τῆς ἀχροίας ἐπίδηλα. καὶ 
-Z/11/12/7	ἡ θερμασία πλείων τε καὶ ὠκέως ἐκ τοῦ βάθους ἀναφερο-
-Z/11/12/8	μένη καὶ τὸ μέγεθος τῶν σφυγμῶν οὐ καθαιρεῖται, καθάπερ 
-Z/11/12/9	ἐπ' ἀγρυπνίας τε καὶ λύπης καὶ φροντίδος. ὥστε θυμοῦ μὲν καὶ 
-Z/11/12/10	πάνυ σαφῶς αὐτὰ διοριεῖς· ἀλλήλων δ' ἐκεῖνα, καθότι προεί-
-Z/11/12/11	ρηται. τῶν δ' ἐπὶ κόποις πυρεττόντων τὸ δέρμα ξηρότερον 
-Z/11/12/12	ἤπερ ἄλλῳ τινὶ τῶν ἐφημέρων πυρετῶν. ἀλλὰ τοῦτο μὲν 
-Z/11/12/13	ἅπασι τοῖς ἐπὶ κόπῳ πυρέξασι κοινὸν ἔν γε τῷ μέχρι τῆς 
-Z/11/12/14	ἀκμῆς τοῦ παροξυσμοῦ χρόνῳ. τὸ δ' ἀπὸ τοῦδε τοῖς πλείστοις 
-Z/11/12/15	μὲν, ὅσοι γε μὴ ὑπερεπόνησαν, ἰκμάδες τινὲς ἢ ἀτμὸς θερμὸς 
-Z/11/12/16	ἐκ τοῦ βάθους ἀναφέρεται. τισὶ δὲ κᾀν τοῖς μετὰ τὴν ἀκμὴν 
-Z/11/12/17	χρόνοις ἡ ξηρότης παραμένει· γίνεται δὲ τοῦτο μάλιστα τοῖς 
-Z/11/12/18	ὑπερπονήσασιν, ἢ ψυχθεῖσιν, ἢ ἐγκαυθεῖσιν ἅμα τῷ κόπῳ.  
-Z/11/13/1	καὶ μὲν δὴ καὶ τὰ τῶν σφυγμῶν οὐχ ὡσαύτως ἐν ἀμφοτέροις 
-Z/11/13/2	ἔχει. μικροὶ μὲν γὰρ τοῖς ὑπερπονήσασι, μεγάλοι δ' εἰσὶ τοῖς 
-Z/11/13/3	ἄλλοις. οἱ δ' ἐπὶ πυκνώσει τοῦ δέρματος γινόμενοι πυρετοὶ, 
-Z/11/13/4	πυκνοῦται δὲ τοῦτο ἢ ψυχόμενον ἢ ποιότητος αὐτῷ στρυφ-
-Z/11/13/5	νῆς ἀθρόως προσπεσούσης, οἷόν τι καὶ τῷ λουσαμένῳ ἐν 
-Z/11/13/6	ὕδατι τῷ στυπτηριώδει ἐγένετο· οὗτοι μόνοι πάντων τῶν 
-Z/11/13/7	πυρετῶν στεγνόν εἰσι πάθος. ἔνεστι δὲ αὐτοὺς τῇ ἁφῇ διαγι-
-Z/11/13/8	νώσκειν, ὥσπερ καὶ τοὺς αὐχμώδεις τῶν πυρετῶν καὶ τοὺς 
-Z/11/13/9	ἐπὶ τοῖς κόποις καὶ τοὺς ἐπ' ἐγκαύσεσιν. οὐδὲ γὰρ ἂν ἡ τού-
-Z/11/13/10	των πύκνωσις ἁφὴν γεγυμνασμένην διαλάθοι. ἀτὰρ οὖν καὶ 
-Z/11/13/11	ἡ τῆς θερμασίας κίνησις ἐπαναδιδοῦσά πώς ἐστι, πρᾳεῖα μὲν 
-Z/11/13/12	κατὰ τὴν πρώτην ἐπιβολὴν τῆς χειρὸς φαινομένη, δριμεῖα δὲ 
-Z/11/13/13	εἰ χρονίσειας ἐπὶ πλεῖον γιγνομένη· οὐ μὴν οὐδὲ τὰ οὖρα 
-Z/11/13/14	πυῤῥὰ τοῖς τοιούτοις, οὐδὲ ὁ τοῦ σώματος ὄγκος συμπέπτω-
-Z/11/13/15	κεν· οὔκουν οὐδὲ οἱ ὀφθαλμοὶ κοῖλοι καὶ ξηροὶ γίνονται, ἀλλ' 
-Z/11/13/16	ἔστιν οἷς ὑγρότεροί τε καὶ προπετέστεροι δόξουσιν εἶναι τῶν 
-Z/11/13/17	κατὰ φύσιν. οὐδ' οἱ σφυγμοὶ μικρότεροι, καθάπερ ἐπὶ λύπης 
-Z/11/13/18	ἢ φροντίδος ἢ ἀγρυπνίας καὶ τοῖς ἄγαν ἀμέτροις γυμνασίοις 
-Z/11/13/19	χρωμένοις. τοῖς δὲ ἐπὶ βουβῶσι πυρετοῖς ἐφημέροις οἱ σφυγ- 
-Z/11/14/1	μοὶ μέγιστοι γίνονται καὶ πυκνοὶ καὶ ὠκεῖς, καὶ ἡ θερμασία 
-Z/11/14/2	πολλὴ καὶ μετὰ τὴν ἀκμὴν εὐθὺς ἐκ τοῦ βάθους ἀναφέρεταί 
-Z/11/14/3	τις ἰκμὰς θερμὴ μὲν, ἀλλ' ἡδεῖα. τὸ γὰρ δριμὺ καὶ τὸ δάκνον 
-Z/11/14/4	ἥκιστα πυρετῶν πάντων τοῖς τοιούτοις ὑπάρχει· καὶ τὸ πρόσ-
-Z/11/14/5	ωπον ἐρυθρὸν αὐτοῖς γίνεται τοὐπίπαν καὶ ἐν ὄγκῳ μείζονι, 
-Z/11/14/6	καὶ τὰ οὖρα ὑπόλευκα. κοινὸν δὲ τοῖς τοιούτοις ἅπασι πυρε-
-Z/11/14/7	τοῖς τοῖς ἐφημέροις ἡ ὁμαλότης τοῦ σφυγμοῦ. παντελῶς γὰρ 
-Z/11/14/8	ἐξ αὐτῶν ὀλίγοι τὴν καὶ μίαν πληγὴν ἀνωμαλίαν ἐμφαίνου-
-Z/11/14/9	σιν· ἀλλ' οὐδ' οὗτοι πάνυ σαφῶς οὐδ' ἐναργῶς. τοιαῦτα 
-Z/11/14/10	μὲν αὐτῶν τὰ γνωρίσματα. 
-Z/11/14/11	  Θεραπεύειν δὲ χρὴ λουτρῷ μὲν ἅπαντας. 
-Z/11/14/12	ἀλλὰ τοὺς μὲν ἐπὶ πυκνώσει τοῦ δέρματος ἢ ἐπὶ βουβῶσιν, 
-Z/11/14/13	οὐδ' εἰ ἐν τῷ ἀέρι τοῦ βαλανείου χρονίσαι κελεύσειας, οὐδὲν 
-Z/11/14/14	βλάψεις· τοὺς δ' ἄλλους ἅπαντας ὅτι τάχιστα τοῦ ἀέρος 
-Z/11/14/15	ἀπάγειν. ἐν δὲ τῷ ὕδατι, κᾂν ἐπὶ πλεῖστον ἐθέλοιεν διατρί-
-Z/11/14/16	βειν, ἐπιτρέπειν. ἐλαίῳ δὲ χλιαρῷ καὶ πολλῷ καὶ μαλακαῖς χερ-
-Z/11/14/17	σὶν ἀνατρίβειν ἐπιπλέον, μάλιστα μὲν τοὺς κοπωθέντας, 
-Z/11/14/18	ἐφεξῆς δ' αὐτῶν τοὺς στεγνωθέντας· καὶ τρίτους τοὺς ἐπὶ  
-Z/11/15/1	βουβῶσι πυρέξαντας. καὶ λούειν δὲ πολλάκις εἰς ὅσον ἐγχω-
-Z/11/15/2	ρεῖ τοὺς τοιούτους. ἐσθίειν δὲ τοὺς μὲν ἐπὶ τοῖς κόποις ἐνδέ-
-Z/11/15/3	χεται πολλάκις, οὐ μὴν οὔτε τοὺς στεγνωθέντας οὔτε τοὺς 
-Z/11/15/4	ἐπὶ βουβῶσι πυρέξαντας· ἀλλὰ τούτοις ἀμφοτέροις ἡ λεπτὴ 
-Z/11/15/5	δίαιτα χρηστή. τοὺς δ' ἐπὶ τοῖς κόποις ὅσα καλῶς πέψαι δύ-
-Z/11/15/6	νανται κελεύειν ἐσθίειν, ἀπεψίαν μόνον φυλαττομένους. 
-Z/11/15/7	ἀλλὰ καὶ οἴνου πίνειν εἰς ὅσον ἂν καὶ τούτου κρατεῖν δύναν-
-Z/11/15/8	ται. σκοποὶ δ' ἂν εἶεν τοῦ μέτρου οἵπερ δὴ καὶ τῶν ἄλλων 
-Z/11/15/9	ἁπάντων, ἥ τε δύναμις καὶ ἡ ἡλικία τοῦ νοσοῦντος καὶ ἡ φυ-
-Z/11/15/10	σικὴ κρᾶσις, ἔθη τε καὶ ὧραι καὶ χῶραι καὶ τὰ ἄλλα τὰ 
-Z/11/15/11	τοιαῦτα. τοὺς δ' ἐπὶ βουβῶσι πυρέξαντας εἴργειν οἴνου, 
-Z/11/15/12	πρινὴ τοὺς βουβῶνας λυθῆναι. τῶν δὲ στεγνωθέντων ἢ ψυχ-
-Z/11/15/13	θέντων τοὺς μὲν ἐπ' ὀλίγον τοῦτο παθόντας ἥκιστά τε πλη-
-Z/11/15/14	θωρικοὺς οὐ χρὴ κωλύειν οἴνου προσφέρεσθαι, τοὺς δὲ ἐπὶ 
-Z/11/15/15	πλέον ψυχθέντας ἢ πληθωρικοὺς κωλύειν συμφέρει. τοὺς 
-Z/11/15/16	δ' ἐπ' ἀγρυπνίαις, ἤ τινι πάθει ψυχῆς πυρέξαντας, ἐπὰν 
-Z/11/15/17	λούσῃς, ὑγραινούσῃ τε καὶ εὐχύμῳ τροφῇ διαιτᾷν. οἴνου δὲ 
-Z/11/15/18	μάλιστα μὲν τοῖς ἀγρυπνήσασιν ἀδεῶς διδόναι πᾶσι, πλὴν  
-Z/11/16/1	εἰ μὴ κεφαλὴν ἀλγοῖεν ἢ οἱ κρόταφοι σφύζοιεν. ὃ δη-
-Z/11/16/2	λονότι καὶ ἐν τοῖς ἄλλοις φυλακτέον, ἀλλὰ καὶ τοῖς ὀρ-
-Z/11/16/3	γισθεῖσιν, ἢ λυπηθεῖσιν, ἢ φροντίσασιν οἴνου διδόναι· τοῖς 
-Z/11/16/4	θυμωθεῖσι δὲ, ἡνίκα ἔξω παντελῶς τοῦ πάθους ὦσι, πρό-
-Z/11/16/5	τερον δ' οὐκ ἀσφαλὲς οἴνῳ χρῆσθαι. πειρᾶσθαι δὲ καὶ τὸ 
-Z/11/16/6	ἐναντίον ἀντεισάγειν ἀεὶ τῷ λυπήσαντι· κόπῳ μὲν ἀνά-
-Z/11/16/7	παυσιν, ἀγρυπνίᾳ δὲ ὕπνον, ὀργῇ δὲ καὶ λύπῃ καὶ θυμῷ 
-Z/11/16/8	τὴν ἐν λόγοις τε καὶ πράξεσι καὶ θεάμασι καὶ διηγή-
-Z/11/16/9	μασι θυμηδίαν. οὕτω δὲ καὶ ὁ φροντίσας ἐπ' αὐτῷ τε-
-Z/11/16/10	λέως ἀναπαυσάτω τὸν λογισμόν. καὶ ὁ διὰ βουβῶνα πυ-
-Z/11/16/11	ρέξας αὐτόν τε τοῦτον ἐξιάσθω καὶ πολὺ πρότερον αὐτοῦ 
-Z/11/16/12	τὸ ἕλκος ἐφ' ᾧ συνέστη. ταῦτά σοι πυρετῶν ἐφημέρων 
-Z/11/16/13	ἔστω γνωρίσματά τε ἱκανὰ καὶ ἰάματα. τῶν δ' ἄλλων 
-Z/11/16/14	πυρετῶν οἱ μὲν ἐπὶ φλεγμοναῖς, οἱ δ' ἐπὶ χυμοῖς ἀνά-
-Z/11/16/15	πτονται. καὶ εἰσὶν οἱ μὲν ἐπὶ ταῖς φλεγμοναῖς, οἷον 
-Z/11/16/16	συμπτώματά τινα τῶν φλεγμαινόντων μορίων, καὶ τοὔ-
-Z/11/16/17	νομά γε τῷ νοσήματι παρωνύμως τὰ πολλὰ ἀπὸ τοῦ 
-Z/11/16/18	πάσχοντος ὀργάνου φρενῖτις, ἢ περιπνευμονία, ἢ πλευρῖ- 
-Z/11/17/1	τις ἤ τι τοιοῦτον ἄλλο· περὶ μὲν δὴ τῶν τοιούτων ὕστε-
-Z/11/17/2	ρον ἐροῦμεν. 
-Z/11/17/3	  Οἱ δ' ἐπὶ χυμοῖς ἀναπτόμενοι πυρετοὶ κα-
-Z/11/17/4	λοῦνταί τ' αὐτὸ τοῦτο πυρετοὶ καί εἰσιν οὐ συμπτώματα νο-
-Z/11/17/5	σημάτων, ἀλλ' αὐτοὶ νοσήματα. τούτων δὲ τινὲς μὲν ἄνευ 
-Z/11/17/6	συμπτωμάτων, οἵπερ δὴ καὶ ἐπιεικέστατοί εἰσι· τινὲς δ' ἅμα 
-Z/11/17/7	συμπτώμασιν ἐνοχλοῦσιν. εἰρήσεται δ' ἡμῖν περὶ προτέρων 
-Z/11/17/8	τῶν ἄνευ συμπτωμάτων πυρετῶν· ἐν οἷς μάλιστα μὲν εἰ οἷόν 
-Z/11/17/9	τε κατὰ τὴν πρώτην ἡμέραν διαγνωστέον οἷός τίς ἐστιν ὁ πυ-
-Z/11/17/10	ρετὸς, ἆρά γε χρόνιος ἢ ὀξύς, καὶ πότερον τῶν διαλειπόντων 
-Z/11/17/11	καλουμένων ἢ τῶν συνεχῶν. εἰ δὲ μὴ οἷόν τε περὶ τὴν ἡμέραν 
-Z/11/17/12	τὴν πρώτην, ἀλλὰ τῇ δευτέρᾳ γε πειρατέον ἐξευρεῖν τὴν ἰδέαν 
-Z/11/17/13	τοῦ πυρετοῦ. μηδενὸς δὲ μηδ' ἐν ταύτῃ βεβαίως διαγνω-
-Z/11/17/14	σθέντος, ἐν γοῦν τῇ τρίτῃ πάντως φανήσεταί σοι σαφέστερόν 
-Z/11/17/15	τι. παντελῶς γὰρ ὀλίγοι πυρετοὶ τῆς τετάρτης ἡμέρας δέον-
-Z/11/17/16	ται πρὸς ἀκριβῆ διάγνωσιν. ἐρῶ δέ σοι καθόσον οἷόν τε διὰ 
-Z/11/17/17	βραχέων σημεῖα, δι' ὧν ἐπιγνώσῃ τὸ εἶδος τοῦ πυρετοῦ. μα-
-Z/11/17/18	κρότερον δὲ καὶ σαφέστερον ἑτέρωθι πάντα λέλεκται.  
-Z/11/18/1	  Τοὺς μὲν οὖν μετὰ ῥίγους εἰσβάλλοντας 
-Z/11/18/2	οὐκ ἂν ἀπὸ τρόπου τῶν κατὰ περίοδον ἐνοχλούντων ὑπολά-
-Z/11/18/3	βοις εἶναι. τριταῖοι γὰρ καὶ τεταρταῖοι μετὰ ῥίγους τοὐπί-
-Z/11/18/4	παν παροξύνουσιν. ἀλλ' οἱ μὲν τριταῖοι εὐθὺς ἐν τῇ 
-Z/11/18/5	πρώτῃ καταβολῇ πολλάκις μετὰ σφοδροῦ τοῦ ῥίγους ὑπήρ-
-Z/11/18/6	ξαντο. τεταρταῖον δ' οὐκ οἴδαμεν μετὰ σφοδροῦ ῥίγους ἀρξά-
-Z/11/18/7	μενον, ἀλλ' ἐν τῷ χρόνῳ τὸ μέγεθος αὐτῷ προσγίνεται, σὺν 
[0057]  [067]  []  []

-Z/11/18/8	τῷ μηδ' εὐθὺς ἀπ' ἀρχῆς τὰ πολλὰ τὸν πυρετὸν τοῦτον εἰσ-
-Z/11/18/9	βάλλειν, ἀλλ' ἑτέρων προηγησαμένων συμπίπτειν. ὁ μὲν οὖν 
-Z/11/18/10	τεταρταῖος τοῖς καλουμένοις πλάνησί τε καὶ πλανήταις ἐπι-
-Z/11/18/11	γίνεται πυρετοῖς διὰ φλέγμα. ὁ δ' ἀμφημερινὸς οὐδὲ χωρὶς 
-Z/11/18/12	τοῦ τὸ στόμα τῆς γαστρὸς πεπονθέναι τὰ πολλὰ συνίστα-
-Z/11/18/13	ται· καθάπερ ὁ τεταρταῖος περὶ σπληνὶ κακοπραγοῦντι· ὁ 
-Z/11/18/14	δὲ τριταῖος περὶ ἥπατι. τὸν μὲν δὴ μετὰ σφοδροῦ τοῦ ῥίγους 
-Z/11/18/15	ἀρξάμενον εἰκὸς μᾶλλον τριταῖον ἢ τῶν ἄλλων τινὰ εἶναι 
-Z/11/18/16	πυρετῶν. εἰ δὲ καὶ τἄλλα τὰ ἐφεξῆς εἰρησόμενα μαρτυροίη, 
-Z/11/18/17	τοῦτον μὲν ἂν ἐναργῶς εὐθὺς ἐν τῇ πρώτῃ τῶν ἡμερῶν δια-
-Z/11/18/18	γινώσκοις εἶναι τριταῖον. εἰ δὲ μετὰ βραχέος ἄρξεται ῥίγους,  
-Z/11/19/1	τότε δεῖ καὶ μᾶλλον τοῖς ἄλλοις γνωρίσμασι τὸν νοῦν προσ-
-Z/11/19/2	έχειν, ὡς οὐκ ἀμφημερινοῦ καὶ τεταρταίου μόνον, ἀλλὰ καὶ 
-Z/11/19/3	ἡμιτριταίου καὶ ἄλλου τινὸς τῶν συνεχῶν εἶναι δυναμένου. 
-Z/11/19/4	τὰ δ' ἄλλα γνωρίσματα τό τε τῆς θερμασίας ἐστὶ ποιὸν καὶ 
-Z/11/19/5	καὶ ποσὸν καὶ ἡ τῶν ἀρτηριῶν κίνησις, αὐτό τε τοῦ 
-Z/11/19/6	ῥίγους τὸ εἶδος αἰσθανομένου, ὥρα τε καὶ χώρα καὶ κατά-
-Z/11/19/7	στασις καὶ ἡ φύσις τοῦ νοσοῦντος καὶ ἡ ἡλικία καὶ τὰ προη-
-Z/11/19/8	γησάμενα καὶ τὰ παρακολουθοῦντα. τὴν μὲν γὰρ θερμασίαν 
-Z/11/19/9	πολλὴν καὶ δριμεῖαν εἶναι χρή· τοὺς δὲ σφυγμοὺς μεγάλους 
-Z/11/19/10	καὶ θερμοὺς καὶ σφοδροὺς καὶ ταχεῖς καὶ πυκνοὺς καὶ χωρὶς 
-Z/11/19/11	πάσης ἀνωμαλίας, πλὴν τῆς πυρεκτικῆς. τὸ δὲ ῥῖγος, οἷον 
-Z/11/19/12	νυττομένου τοῦ χρωτὸς ὡς ὑπό τινος ὀξέος μᾶλλον ἢ ψυχροῦ, 
-Z/11/19/13	τῶν ἐν τεταρταίοις τε καὶ ἀμφημερινοῖς ψυχροῦ τοῦ ῥίγους 
-Z/11/19/14	αἰσθανομένων. τὴν δ' ὥραν θερινὴν, ὥσπερ οὖν καὶ 
-Z/11/19/15	τὸ χωρίον θερμὸν καὶ τήν γε παροῦσαν κατάστασιν· ἔστω δὲ 
-Z/11/19/16	καὶ ἡ φύσις τοῦ κάμνοντος θερμοτέρα τε καὶ χολωδεστέρα, 
-Z/11/19/17	καὶ ἡ ἡλικία νεανίσκου· καὶ γυμνασία μᾶλλον ἢ ἀργία προη-
-Z/11/19/18	γείσθω, καὶ ἔγκαυσις μᾶλλον ἢ ψύξις, καὶ ἔνδεια μᾶλλον ἢ 
-Z/11/19/19	πλησμονή. καὶ ἀγρυπνίαι δὲ καὶ λῦπαι καὶ κόποι καὶ σύντο- 
-Z/11/20/1	νοι φροντίδες εἰς τοῦτο συντελοῦσιν. εἰ δὲ καὶ πολλοῖς ἄλλοις 
-Z/11/20/2	τῶν νοσούντων ἐν ἐκείνῳ τῷ χρόνῳ τριταίοις ἁλῶναι συμ-
-Z/11/20/3	βαίη καὶ τοῦτ' ἂν εἴη πρὸς τοῖς εἰρημένοις μέγιστον γνώ-
-Z/11/20/4	ρισμα. εἰ δὲ τούτων ἁπάντων ὑπαρχόντων ἢ τῶν μεγίστων 
-Z/11/20/5	τε καὶ ἐπικαιροτάτων δίψος τε αὐτοὺς ἔχει σφοδρὸν, ἔμετός 
-Z/11/20/6	τε χολῆς ἢ ἱδρὼς ἐπιγένηται ἢ ἀμφότερα, νῦν μὲν ἂν καὶ 
-Z/11/20/7	σαφῶς εἴη δῆλος. εἰ δὲ καὶ παύσαιτο μὲν πυρέττων ἐπὶ τοῖσδε 
-Z/11/20/8	ὁ ἄνθρωπος τοῦτον δὴ τὸν φανερὸν ἅπασι καὶ ἐν κινήσει 
-Z/11/20/9	πυρετὸν, ὑπολείποιτο δ' αὐτῷ κατὰ τὴν τῶν ἀρτηριῶν κίνη-
-Z/11/20/10	σιν ἡ ἴδιος ἀνωμαλία τῶν πυρετῶν, βεβαίως ἂν οὕτως ἀπο-
-Z/11/20/11	φαίνοις τριταῖον ὑπάρχειν αὐτὸν, ὡς εἰ καὶ διὰ τρίτης ἤδη 
-Z/11/20/12	παροξυνόμενον ἑώρας. 
-Z/11/20/13	  Ὁ δὲ τεταρταῖος, χρὴ γὰρ καὶ τούτου τὰ 
-Z/11/20/14	γνωρίσματά σοι γράψαι, τὸ μὲν ἐναργέστατον ἑαυτοῦ τεκμή-
-Z/11/20/15	ριον ἐνδείκνυται κατὰ τὴν ἀρχὴν τῶν παροξυσμῶν, ἡνίκα 
-Z/11/20/16	ῥιγῶσιν ἔτι οἱ νοσοῦντες. ἱκανῶς γὰρ ἀραιοὶ καὶ βραδεῖς αὐ-
-Z/11/20/17	τῶν οἱ σφυγμοὶ γίγνονται· κατὰ δὲ τὰς ἀκμὰς ἢ καὶ αὐξα-
-Z/11/20/18	νομένων ἔτι ταχεῖς μὲν ἀνάγκη καὶ πυκνοὺς εἶναι· σώζεται  
-Z/11/21/1	δ' ὅμως καὶ τότε ἡ ἴδιος αὐτῶν βραδύτης τε καὶ ἀραιότης, εἰ τὸ 
-Z/11/21/2	προσγεγονὸς τάχους καὶ τῆς πυκνότητος τῶν παροξυσμῶν λογί-
-Z/11/21/3	σαιο. καὶ γὰρ οὖν καὶ εἰ παραβάλοις τὴν ἀκμὴν τοῦ τεταρ-
-Z/11/21/4	ταίου πυρετοῦ, τῇ τοῦ τριταίου ἀκμῇ πολλῷ τινί σοι δόξουσι 
-Z/11/21/5	θᾶττόν τε καὶ πυκνότερον ἐν τοῖς τριταίοις αἱ ἀρτηρίαι σφύ-
-Z/11/21/6	ζειν· καὶ αὐτῆς δὲ τῆς μιᾶς κινήσεως ἐν τῷ τεταρταίῳ πυ-
-Z/11/21/7	ρετῷ τὸ ἀνώμαλον ἐνδείκνυται τὴν ἰδέαν αὐτοῦ. τὴν γὰρ 
-Z/11/21/8	κοινὴν ἁπάντων τῶν πυρετῶν ἐν μιᾷ προσβολῇ τῆς ἀρτηρίας 
-Z/11/21/9	ἀνωμαλίαν ἐναργεστάτην ἐστὶν εὑρεῖν ἐν τούτῳ. πολλῷ 
-Z/11/21/10	γάρ τινι τήν τε ἀρχὴν τῆς κινήσεως καὶ τὸ τέλος ὠκύτερον 
-Z/11/21/11	εὑρήσεις τῶν μέσων· οὐ μὴν δὲ ἐπὶ τῶν τριταίων ὧδ' ἔχει 
-Z/11/21/12	βραχεῖα γὰρ ἐν αὐτοῖς ἡ ὑπεροχὴ τοῦ τάχους ἐστὶ καὶ μάλιστα 
-Z/11/21/13	κατὰ τὰς ἀκμάς. ἀλλὰ καὶ τὰ τῆς θερμασίας γνωρίσματα δια-
-Z/11/21/14	φερόντως αὐτοῖς ἔχει. τὸ γὰρ θερμὸν καὶ τὸ διακαὲς καὶ τὸ 
-Z/11/21/15	οἷον ζέον τῶν τριταίων πυρετῶν οὐκ ἂν εὕροις ἐν τεταρταίοις. 
-Z/11/21/16	ταυτὶ μὲν οὖν τὰ μέγιστα σημεῖα, τὰ δ' ἄλλα τὰ ἔξωθεν, 
-Z/11/21/17	οὐδὲ γὰρ χρὴ ταῦτα παραλιπεῖν, ἀλλὰ τήν τε φύσιν ἐπισκο-
-Z/11/21/18	πεῖσθαι τοῦ νοσοῦντος, εἰ μελαγχολικωτέρα· καὶ τὸν καιρὸν  
-Z/11/22/1	τοῦ ἔτους, εἰ φθινόπωρον· καὶ τὴν παροῦσαν κατάστασιν, εἰ 
-Z/11/22/2	ἀνώμαλος. οὕτω δὲ καὶ τοῦ χωρίου τὴν φύσιν καὶ τῶν ἐπιδη-
-Z/11/22/3	μούντων νοσημάτων· καὶ εἰ σπλὴν μέγας εἴη καὶ ἄτακτοι 
-Z/11/22/4	πυρετοὶ προηγήσαντο καὶ ἡ ἡλικία τῆς ἀκμῆς ἐπέκεινα καὶ εἰ 
-Z/11/22/5	μεθ' ἱδρῶτος παύοιντο· χολῆς δὲ ξανθῆς ἔμετον ἐν τούτοις 
-Z/11/22/6	τοῖς πυρετοῖς μὴ προσδοκᾷν, ὥσπερ οὐδ' ἐν τοῖς ἀμφημερι-
-Z/11/22/7	νοῖς, ἴδιον γὰρ τῶν τριταίων τοῦτο. παυσαμένων δὲ τοῦ 
-Z/11/22/8	πυρέττειν, εἰ τὸ τοῦ πυρετοῦ σημεῖον ἔτι παραμένοι καὶ οἱ 
-Z/11/22/9	σφυγμοὶ τῶν κατὰ φύσιν ἀραιότεροί τε καὶ βραδύτεροι γί-
-Z/11/22/10	γνονται, τεταρταῖος ἂν εἴη σαφῶς ὁ τοιοῦτος πυρετός. 
-Z/11/22/11	  Ἀμφημερινὸν δὲ πυρετὸν τοῖσδ' ἂν μάλι-
-Z/11/22/12	στα γνωρίσαις· ὑγροτέραν γὰρ εἶναι χρὴ τὴν θερμασίαν αὐτοῦ 
-Z/11/22/13	μετά τινος δριμύτητος, οὐ κατὰ τὴν πρώτην ἐπιβολὴν εὐθὺς 
-Z/11/22/14	ὑποπιπτούσης, ἀλλ' ἐγχρονιζούσης τῆς χειρός. καπνώδη γάρ 
-Z/11/22/15	τινα θερμασίαν ἀτμῷ πολλῷ συμμιγῆ δόξαις ἀνιέναι, κατα-
-Z/11/22/16	πνιγομένου μᾶλλον ἐν ὑγρότητι τοῦ πυρὸς πολλῇ ἢ αὐτοῦ 
-Z/11/22/17	τῆς ὕλης κρατοῦντος. ἀλλὰ καὶ οἱ σφυγμοὶ τούτοις μικρότε-
-Z/11/22/18	ροι τῶν ἐν τεταρταίοις εἰσὶ πλέον ἢ ἐκεῖνοι τῶν ἐν τριταίοις.  
-Z/11/23/1	ἀραιότεροι δ' αὖ πάλιν οἱ ἐν τοῖς ἀμφημερινοῖς τῶν ἐν τρι-
-Z/11/23/2	ταίοις τοσοῦτον, ὅσον τούτων οἱ ἐν τοῖς τεταρταίοις. βρα-
-Z/11/23/3	δύτητος δὲ ὡσαύτως ἐν ἀμφοῖν ἔχουσιν. ἧττον δὲ διψώδης ὁ 
-Z/11/23/4	πυρετὸς οὗτος. λείπεται οὖν τεταρταίου τοσοῦτον, ὅσον 
-Z/11/23/5	ἐκεῖνος τριταίου. καὶ ἡ γλῶσσα καὶ τὸ σύμπαν σῶμα ξηρό-
-Z/11/23/6	τατον μὲν ἐν τριταίοις, ὑγρότατον δ' ἐν τούτοις ἐστὶ τοῖς 
-Z/11/23/7	πυρετοῖς· καὶ οἱ ἔμετοι φλεγματώδεις καὶ ὅσα διὰ γαστρὸς 
-Z/11/23/8	ἐκκρίνεται ψυχρότερα καὶ ὑγρότερα καὶ ὠμότερα καὶ ὑδατω-
-Z/11/23/9	δέστερα καὶ φλεγματωδέστερα. καὶ τὸ σύμπαν ἀπέπτων χυ-
-Z/11/23/10	μῶν ἀνάπλεων ἐν τούτοις τοῖς πυρετοῖς εὑρήσεις τὸ σῶμα. καὶ 
-Z/11/23/11	γὰρ οὖν καὶ ἡλικίαις καὶ φύσεσι καὶ χώραις καὶ ὥραις ἔτους 
-Z/11/23/12	καὶ κράσεσιν ὑγροτέραις συμπίπτουσι. νεανίσκον μέν γε χο-
-Z/11/23/13	λώδη καὶ ξηρὸν τῇ κράσει οὐκ εἶδον οὐδέπω ποτε ἁλόντα 
-Z/11/23/14	τούτῳ τῷ πυρετῷ. παῖδες δὲ καὶ μάλιστα οἱ μικρότεροι καὶ 
-Z/11/23/15	ὅσοι τῶν τελείων φλεγματικώτεροί τέ εἰσι καὶ τὴν ἕξιν τοῦ 
-Z/11/23/16	σώματος παχεῖς καὶ ἀργὸν τὸν βίον ἔχοντες ἐν πλησμοναῖς 
-Z/11/23/17	καὶ μέθαις καὶ λουτροῖς συνεχέσι καὶ μάλιστα τοῖς ἐπὶ τροφῇ 
-Z/11/23/18	ἀμφημερινοῖς εὐάλωτοι· ἀτὰρ οὖν καὶ χωρία τὰ ὑγρότερα καὶ 
-Z/11/23/19	τῶν ὡρῶν τοῦ ἔτους ὁ χειμὼν καὶ τῶν καταστάσεων αἱ ὑγρό- 
-Z/11/24/1	τεραι, μάλιστα φέρουσι τὸν πυρετὸν τοῦτον· εἰ δὲ καὶ ἐπιδη-
-Z/11/24/2	μοίη τηνικαῦτα, καὶ τοῦτό σοι πρὸς τὴν διάγνωσιν ἐπὶ τοῖς 
-Z/11/24/3	εἰρημένοις οὐ μικρὰ συντελέσει. οὐ μὴν οὐδὲ παύουσι τὰς πα-
-Z/11/24/4	ρακμὰς τούτων τῶν πυρετῶν οἱ ἱδρῶτες, ὥσπερ ἐν τριταίοις 
-Z/11/24/5	καὶ τεταρταίοις, ὅθεν οὐδ' εἰς ἀπυρεξίαν ἔρχονται σαφῆ, πλὴν 
-Z/11/24/6	ὀλίγων δή τινων. τὰ δ' οὖρα τὰ μὲν ἐπὶ προήκουσιν αὐτοῖς 
-Z/11/24/7	γιγνόμενα τοὺς καιροὺς τῆς ὅλης νόσου διδάσκει· τὰ δ' ἐν 
-Z/11/24/8	ἀρχαῖς ἐνδείξεταί σοι καὶ αὐτὸ τὸ εἶδος τοῦ πυρετοῦ. τοῖς 
-Z/11/24/9	μὲν γὰρ ἀμφημερινοῖς ἢ λευκὰ ἢ λεπτὰ ἢ παχέα καὶ θο-
-Z/11/24/10	λερὰ ἢ ἐρυθρά. τοῖς δὲ τριταίοις ἢ πυῤῥὰ ἢ ὑπόπυῤῥα. τοῖς 
-Z/11/24/11	δὲ τεταρταίοις πολυειδῆ μὲν, ἀλλ' ἄπεπτα πάντα. καὶ ταῦτα 
-Z/11/24/12	μὲν τῶν διαλειπόντων πυρετῶν ἐστι γνωρίσματα. 
-Z/11/24/13	  Τοὺς συνεχεῖς δ' ἂν γνωρίζοις μάλι-
-Z/11/24/14	στα μὲν ἐκ τοῦ μηδὲν αὐτοῖς παρεῖναι σημεῖον, ὧν εἴπομεν 
-Z/11/24/15	ὑπάρχειν χρῆναι τοῖς διαλείπουσι, καὶ εἰ μὴ παύοιτο δὲ τῶν 
-Z/11/24/16	τεττάρων καὶ εἴκοσιν ὡρῶν ἐντὸς ὁ πυρετός· εἰ δὲ καὶ ἀνώ-
[0057]  [067]  []  []

-Z/11/24/17	μαλον ποιήσαιτο τὴν αὔξησιν, οὗτος μέν γε καὶ πρὸς τοῖς 
-Z/11/24/18	ἄλλοις γνωρίσμασι καὶ χρόνον ὑποσημαίνει πλείονα· καὶ μὲν  
-Z/11/25/1	δὴ καὶ εἰ τὸ ἴδιον τῶν πυρετῶν σημεῖον ἐν τοῖς σφυγμοῖς ἐναρ-
-Z/11/25/2	γὲς ἔχοιεν. εἰ δὲ καὶ ἀταξία τις ἢ ἀνωμαλία προσείη αὐτοῖς 
-Z/11/25/3	ἢ ἀῤῥυθμία, καὶ τοῦτ' ἂν εἴη σημεῖον τοῦ μεγέθους ἅμα καὶ ὡς 
-Z/11/25/4	οὐκ εἰσὶ τῶν διαλειπόντων. εἰ δὲ τοιοῦτοι μείναντες ἐν τῇ 
-Z/11/25/5	τρίτῃ τῶν ἡμερῶν μείζονα τὸν παροξυσμὸν ἐνδείξαιντο ἢ εἰ 
-Z/11/25/6	καὶ τὰ διαχωρήματα καὶ τὰ οὖρα παντάπασιν ἄπεπτα φαί-
-Z/11/25/7	νοιτο, τοὺς τοιούτους πυρετοὺς οὐκ ἐνδέχεται παρὰ τὴν ἑβδό-
-Z/11/25/8	μην κριθῆναι. εἰ δὲ καὶ ἡ τετάρτη τῶν ἡμερῶν ὁμοία φαί-
-Z/11/25/9	νοιτο τῇ τρίτῃ, καὶ ὁ πυρετὸς οἷον σμυχόμενος εἴη, καὶ τὸ 
-Z/11/25/10	πρόσωπον ἥ τε πᾶσα ἕξις τοῦ σώματος ἀσύμπτωτος, ὁ τοιοῦ-
-Z/11/25/11	τος εἰς πλείονα χρόνον ἐκτείνεσθαι φιλεῖ. τοιαῦται μέν τινες 
-Z/11/25/12	αἱ διαφοραὶ τῶν ἄνευ συμπτωμάτων πυρετῶν. 
-Z/11/25/13	  Ἡ θεραπεία δὲ καθ' ἕκαστον αὐτῶν ἐφεξῆς 
-Z/11/25/14	γεγράψεται· πρῶτον μὲν τῶν διαλειπόντων, δεύτερον δὲ τῶν 
-Z/11/25/15	συνεχῶν λεγομένων. ἐπὶ μὲν οὖν τοῖς διαλείπουσιν ὀξύτατός 
-Z/11/25/16	τε ἅμα καὶ ἐπιεικέστατος ὁ τριταῖός ἐστι· μακρότατος δὲ καὶ 
-Z/11/25/17	ἀκίνδυνος ὅσον ἐφ' ἑαυτῷ ὁ τεταρταῖος. ὁ δ' ἀμφημερινὸς 
-Z/11/25/18	μακρὸς καὶ οὐκ ἀκίνδυνος, ὥστε καὶ τὴν δίαιταν εὐθὺς  
-Z/11/26/1	ἐξ ἀρχῆς καθίστασθαι προσήκει, πρὸς τὸν ξύμπαντα χρόνον 
-Z/11/26/2	τοῦ νοσήματος ἀποβλέποντας. τὰ μὲν γὰρ ὀξέα καὶ ταχέως 
-Z/11/26/3	ἀκμάζοντα, κᾂν εἰ πάνυ λεπτῶς θέλοι τις διαιτᾷν, οὐκ ἄν τι 
-Z/11/26/4	μέγα βλάψει. ὅσα δὲ χρονιώτερα, ταῦτ' εἰ μὴ κατ' ἀρχὰς 
-Z/11/26/5	ἁδρότερον διαιτήσειας, ἢ συναναιρήσεις τῷ νοσήματι τὸν ἄν-
-Z/11/26/6	θρωπον ἢ οὐκ ἐν καιρῷ τὴν δίαιταν ὑπαλλάξεις. οὐ γὰρ χρὴ 
-Z/11/26/7	προσιούσης τῆς ἀκμῆς ἁδρότερον ἢ πρόσθεν διαιτᾷν, ἀλλὰ 
-Z/11/26/8	τοὐναντίον τῆς ὅλης τοῦ πάθους διαίτης τὸ λεπτότατον εἰς 
-Z/11/26/9	τὴν ἀκμὴν ἀποτίθεσθαι χρή· τοῦτο μὲν οὖν κοινὸν ἁπάντων. 
-Z/11/26/10	πρὸς αὐτῷ δὲ δεῖ καὶ τὰ ἴδια τῶν διαλειπόντων ἐπισκοπεῖσθαι, 
-Z/11/26/11	οἷον εὐθὺς ἐν τοῖς τριταίοις, οὐδὲν γὰρ χεῖρον ἐντεῦθεν ἄρξα-
-Z/11/26/12	σθαι, διοριζέσθω σοι κατ' ἀρχὰς εἰ ἀκριβής ἐστι καὶ ὡς ἄν 
-Z/11/26/13	τις εἴποι γνήσιος, ἢ οὐκ ἀκριβὴς, ἀλλ' οἷον νόθος τις. ὁ μὲν 
-Z/11/26/14	γὰρ ἀκριβὴς τριταῖος τὸ μακρότατον ἐν ἑπτὰ περιόδοις κρί-
-Z/11/26/15	νεται, πρὸς τῷ καὶ ἀκινδυνότατος εἶναι. τὸν ἕτερον δὲ τὸν 
-Z/11/26/16	οὐκ ἀκριβῆ οἶδά ποτε φθινοπώρου μὲν ἀρξάμενον, ἦρος δὲ 
-Z/11/26/17	παυσάμενον· εἶτα οἷα εἰκὸς ἐν τοσούτῳ χρόνῳ, τὸ μέν τι καὶ 
-Z/11/26/18	αὐτοῦ τοῦ νοσοῦντος οὐ πάνυ τι πειθομένου τοῖς τῶν ἰατρῶν  
-Z/11/27/1	προστάγμασιν, ἀλλὰ καὶ ἁμαρτάνοντός τι· τὸ δέ τι καὶ ὑπὸ 
-Z/11/27/2	τῆς αἰτίας τοῦ χειμῶνος βλαπτομένου, σπλήν τε μέγιστος 
-Z/11/27/3	ἐξήρθη καὶ ὑποχόνδρια διεφυσᾶτο· καί τις ἤδη καὶ ὕποιδος 
-Z/11/27/4	ἦν ἄχροια περί τε τὸ πρόσωπον καὶ οὐχ ἥκιστα τοῖς σκέλεσιν, 
-Z/11/27/5	ὥστε δεῖσαί τε ἡμᾶς ἀμφὶ τῷ μειρακίῳ καὶ δεηθῆναι μειζόνων 
-Z/11/27/6	βοηθημάτων. οὕτως οὐδὲν ὅμοιον ἔχει ὁ τοιοῦτος τριταῖος 
-Z/11/27/7	τῷ ἀκριβεῖ· διὰ τοῦτο οὖν φημι χρῆναι κατὰ τὰς ἀρχὰς 
-Z/11/27/8	αὐτοὺς διορίζειν. εἰς ὅσον γὰρ τῇ φύσει διαφέρουσιν, εἰς 
-Z/11/27/9	τοσοῦτον εὔλογόν ἐστι καὶ τὸν τῆς διαίτης τρόπον ὑπαλ-
-Z/11/27/10	λάττεσθαι. ὅπως οὖν ἄριστα διορισθεῖεν, ἀρκεῖ μοι τὰ τῷ 
-Z/11/27/11	μειρακίῳ συμπεσόντα γράψαι, παράδειγμά τε ἅμα τῶν οὐκ 
-Z/11/27/12	ἀκριβῶν τριταίων καὶ ὑπομνήματά σοι γενησόμενα. ἦν μὲν 
-Z/11/27/13	δὴ τοῦ ἔτους τὸ μεταξὺ πλειάδων τε δύσεως καὶ τῆς προγε-
-Z/11/27/14	γενημένης ἰσημερίας· ἤρξατο δὲ μετὰ φρίκης ὁ πυρετὸς τῷ 
-Z/11/27/15	μειρακίῳ περὶ αὐτὴν σχεδὸν τὴν ἕω· ὥστε μήτε τῇ θερμα-
-Z/11/27/16	σίᾳ τριταίῳ τι δόξαι ἐοικέναι μήτε τοῖς σφυγμοῖς· ἀλλ' οὐδὲ 
-Z/11/27/17	χολῆς ἔμετος ἠκολούθησεν οὔτε ἱδρὼς ἱκανός· ἀλλὰ μόνον 
-Z/11/27/18	ἐν τῇ δευτέρᾳ τῶν ἡμερῶν ὥρᾳ που τρίτῃ βραχεῖαι νοτίδες  
-Z/11/28/1	ἐγίγνοντο, ἐφ' αἷς διεπνεῖτο μὲν ὁ πυρετὸς ἀτρέμα οὕτως, 
-Z/11/28/2	ὥστε περὶ τὴν ἑσπέραν μόγις ἀπύρετον εἶναι δοκεῖν· ἔμενε δὲ 
-Z/11/28/3	δηλαδὴ κατὰ τοὺς σφυγμοὺς τό τε τοῦ πυρετοῦ σημεῖον 
-Z/11/28/4	αὐτῷ σαφὲς ἱκανῶς. ἀλλὰ τἄλλα γε πάνυ εὐφόρως εἶχε 
-Z/11/28/5	κατὰ τὴν ἑσπέραν καὶ δι' ὅλης τῆς νυκτός. αὖθις δὲ περὶ 
-Z/11/28/6	τὴν ἕω τῆς τρίτης ἡμέρας δευτέρα καταβολὴ γίνεται, τὰ 
-Z/11/28/7	πάντα τῇ πρώτῃ παραπλησία, πλὴν τοῦ χρόνου· τῆς γὰρ 
-Z/11/28/8	ἐπιούσης νυκτὸς ὀλίγον πρὸ τῆς ἡμέρας νοτίδες ἐγίγνοντο 
-Z/11/28/9	καὶ ὁ πυρετὸς ἐπαύετο περὶ τὴν ἕω τῆς τετάρτης ἡμέρας· 
-Z/11/28/10	καὶ τοῦ λοιποῦ δὲ παντὸς φθινοπώρου καὶ χειμῶνος, ἐν ᾧ 
-Z/11/28/11	διενόσησε, τά τ' ἄλλα πάντα καὶ ὁ χρόνος τῆς καταβολῆς 
-Z/11/28/12	καὶ τῆς λύσεως τοῦ πυρετοῦ κατὰ ταὐτὰ διέμενον. ἦν δὲ 
-Z/11/28/13	τὸ μειράκιον ἡλικία μὲν ἀμφὶ τὰ ὀκτωκαίδεκα ἔτη, λευκὸν 
-Z/11/28/14	δ' ἰδέσθαι καὶ πῖον, ἀργότερον τῷ βίῳ καὶ πολλάκις ἔμπρο-
-Z/11/28/15	σθεν ἐν μέθαις τε καὶ λουτροῖς συνεχέσι καὶ πλησμοναῖς 
-Z/11/28/16	γεγενημένον, ὥστ' οὐδὲ χρηστῶς ἔπεττε τὰ σιτία. συνεισέ-
-Z/11/28/17	βαλε δ' αὐτῷ καὶ σκληρὸς σφυγμὸς ἐν μὲν τῇ πρώτῃ καὶ 
-Z/11/28/18	δευτέρᾳ τῶν ἡμερῶν μετρίως, ἐν δὲ τῇ τρίτῃ καὶ τετάρτῃ  
-Z/11/29/1	καὶ ταῖς ἐφεξῆς μέχρι τῆς ἑβδόμης εἰς τοσοῦτον ἧκε σκληρό-
-Z/11/29/2	τητος, ὡς ἄν τινα δόξαι τῷ σφυγμῷ μόνῳ πιστεύσαντα πολ-
-Z/11/29/3	λῶν εἶναι τὸ νόσημα μηνῶν· καὶ τοιοῦτος παρέμενεν ἄχρι τῆς 
-Z/11/29/4	κατὰ τὸ ἔαρ ἰσημερίας, ἐν ᾗ πρῶτον ἤρξατο μαλάττεσθαι. 
-Z/11/29/5	καὶ αὖθις ὕστερον ἡμέρᾳ τεσσαρακοστῇ τελέως ἀπαλλάττεται 
-Z/11/29/6	τοῦ τριταίου, κατὰ βραχὺ τοῦ τε σφυγμοῦ μαλαχθέντος καὶ 
-Z/11/29/7	τοῦ παροξυσμοῦ μικροτέρου γιγνομένου καὶ τῶν οὔρων ὑπό-
-Z/11/29/8	στασιν χρηστὴν ἐχόντων· καὶ γὰρ οὖν καὶ ταῦτα κᾀν τῷ πρό-
-Z/11/29/9	σθεν χρόνῳ πάντα δεινῶς ἦν ἄπεπτα. τοιοῦτος μὲν δὴ ὁ 
-Z/11/29/10	ἐναντιώτατος τῷ ἀκριβεῖ τριταίῳ. τοὺς δ' ἄλλους τοὺς μεταξὺ 
-Z/11/29/11	παμπόλλους ὄντας ἐκ τῶν ἄκρων ἀφωρισμένων οὐ χαλεπῶς 
-Z/11/29/12	ἂν εὑρήσεις. ἃ γὰρ ἐν ἀρχῇ τοῦ λόγου τριταίων πυρετῶν 
-Z/11/29/13	ἔγραψα γνωρίσματα, ταῦτα σύμπαντα εἰ παρείη, τὸν ἀκριβῆ 
-Z/11/29/14	τριταῖον οὐκ ἐργάζεται, ᾧ πάντως καὶ ὁ τοῦ παροξυσμοῦ 
-Z/11/29/15	χρόνος βραχὺς ὡρῶν τεττάρων ἢ πέντε ἢ ἓξ ἢ τὸ μήκιστον 
-Z/11/29/16	ἕνδεκά που ἢ δώδεκα. καὶ μὲν δὴ καὶ τὰ οὖρα τῶν τοιούτων 
-Z/11/29/17	ἐν τῇ τρίτῃ τῶν ἡμερῶν ἢ πάντως γε τῇ τετάρτῃ φέρει τι ση-
-Z/11/29/18	μεῖον πέψεως. οὕτω μὲν οὖν ἀκριβῆ τε καὶ οὐκ ἀκριβῆ γνωρί- 
-Z/11/30/1	ζοις τριταῖον. ἀνάλογον δὲ καὶ τεταρταῖον καὶ ἀμφημερινόν. 
-Z/11/30/2	ᾧ μὲν γὰρ ὑπάρχει πάνθ' ὅσα πρόσθεν ἔγραψα τεταρταίων 
-Z/11/30/3	πυρετῶν γνωρίσματα, γνήσιός τε καὶ ἀκριβὴς τεταρταῖος. ᾧ 
-Z/11/30/4	δὲ μὴ, νόθος τις ἐκεῖνος καὶ οὐκ ἀκριβής. καὶ ἀμφημερινῶν δὲ 
-Z/11/30/5	ὅτῳ μὲν πάνθ' ὅσα γέγραπται πάρεστιν, ἀκριβής· ᾧ δὲ μὴ, ὁ 
-Z/11/30/6	τοιοῦτος οὐκ ἀκριβής. οὐκ οὖν οὐδὲ χρόνιοι ὁμοίως τεταρ-
-Z/11/30/7	ταίῳ καὶ ἀμφημερινῷ οἱ οὐκ ἀκριβεῖς, ἀλλ' ὥσπερ τριταῖος 
-Z/11/30/8	ὀξὺς ὁ ἀκριβὴς, οὕτω τεταρταῖός τε καὶ ἀμφημερινὸς χρόνιοι. 
-Z/11/30/9	ταῦτα μὲν ἐν τοῖς κατὰ περίοδόν τινα πυρέττουσι σκοπεῖσθαι. 
-Z/11/30/10	τῶν δ' ἄλλων πυρεττόντων οὖρά τε καὶ διαχωρήματα καὶ 
-Z/11/30/11	τὴν ὅλην ἕξιν τοῦ σώματος ὁρᾷν· καὶ τὴν θερμασίαν καὶ τὴν 
-Z/11/30/12	τῶν ἀρτηριῶν κίνησιν, ὅσα τ' ἄλλα πρὸς τούτοις ὁ Ἱπποκρά-
-Z/11/30/13	της τε καὶ ἡ μακρὰ πεῖρα κελεύει σκοπεῖσθαι, χώρας καὶ 
-Z/11/30/14	ὥρας καὶ καταστάσεις καὶ ἡλικίας καὶ κράσεις σωμάτων, ἔθη 
-Z/11/30/15	τε καὶ τὰ προηγησάμενα τῶν αἰτίων καὶ τὰ συνεισβάλλοντα 
-Z/11/30/16	τοῖς νοσήμασι καὶ ὅσα μεταξὺ ἐπιφαίνεται. παρῄνηται μὲν 
-Z/11/30/17	οὖν ὡς ἄν τινι δόξῃ τὸ πᾶν, οὐ μὴν πρός γε τὴν ἀλήθειαν  
-Z/11/31/1	ὧδ' ἔχει. τὸ γάρ τοι μέγιστον μὲν ἁπάντων τούτων, ῥηθῆναι 
-Z/11/31/2	δὲ μικρότατον, οὐδέπω γέγραπται. τί δ' ἐστὶ τοῦτο; ποσό-
-Z/11/31/3	της νοσήματος καὶ δυνάμεως· πρᾶγμα πρὸς μὲν τὴν δήλωσιν 
-Z/11/31/4	ἑνὸς ὀνόματος δεόμενον· εἰς δὲ τὴν χρείαν μέγιστον. οὐδὲ γὰρ 
-Z/11/31/5	οἷόν τε προγνῶναι καλῶς, ἄνευ τοῦ τὸ ποσὸν ἑκάστου τῶν 
-Z/11/31/6	εἰρημένων ἀκριβῶς ἐκλογίζεσθαι. καὶ γὰρ εἴτ' ὀλέθριόν ἐστι 
-Z/11/31/7	τὸ νόσημα, εἴτε μὴ, καὶ ὁπηνίκα μᾶλλον δυνατὸν ἢ τεθνήξε-
-Z/11/31/8	σθαι τὸν ἄνθρωπον ἢ ἀπαλλαγήσεσθαι τοῦ πάθους, εἰ μὴ 
[0057]  [067]  []  []

-Z/11/31/9	πάντων τῶν προειρημένων τὸ ποσὸν ἀκριβῶς διασκεψάμενος 
-Z/11/31/10	ἀνάγοις εἰς δύο κεφάλαια τήν τε νόσον αὐτὴν καὶ τοῦ νοσοῦν-
-Z/11/31/11	τος τὴν δύναμιν, οὐκ ἂν οἷός τ' εἴης προγνῶναι καλῶς. τῆς 
-Z/11/31/12	μὲν γὰρ δυνάμεως οὕτως ἰσχυρᾶς οὔσης ὡς περιγίγνεσθαι 
-Z/11/31/13	τοῦ νοσήματος, ἀνάγκη σωθῆναι τὸν ἄνθρωπον. εἰ δὲ τοὔμ-
-Z/11/31/14	παλιν εἴη, πάντως τεθνήξεται. μὴ τοίνυν ὁποῖόν τι τὴν ἰδέαν 
-Z/11/31/15	ἐστὶ τὸ νόσημα σκόπει μόνον, ἀλλὰ καὶ πηλίκον. οὐ μικρᾶς 
-Z/11/31/16	δὲ τοῦτό γε δεῖται τριβῆς, τά τ' ἄλλα καὶ τῷ μήτε γραφῆναι 
-Z/11/31/17	μήθ' ὅλως διδαχθῆναι λόγῳ δύνασθαι τὸ ποσὸν ἑκάστου. 
-Z/11/31/18	καὶ εἴτι ἄρα τὸ ἡμέτερόν ἐστιν, οὐχ ὑπ' ἄλλου τινὸς εἰς το- 
-Z/11/32/1	σοῦτον ἀκριβείας ἥκει ἢ ἐκ τοῦ μάλιστα ἠσκῆσθαι περὶ τὸν 
-Z/11/32/2	τῆς ποσότητος στοχασμόν· τοῦτο μὲν δὴ καὶ ἐπ' αὐτῶν τῶν 
-Z/11/32/3	ἔργων καὶ μαθεῖν καὶ διδάξαι δυνατόν. ὅσα δ' ἐν τῇ ποιότητι 
-Z/11/32/4	τὸν διορισμὸν ἔχει, ταῦτα γράψομεν ἀκριβῶς τε ἅμα καὶ 
-Z/11/32/5	σαφῶς εἰς ὅσον ἐγχωρεῖ διὰ βραχέων. 
-Z/11/32/6	  Τὸν μὲν οὖν ἀκριβῆ τριταῖον, ὡς ἂν ὑπὸ τῆς 
-Z/11/32/7	ξανθῆς χολῆς κινουμένης δυναστευόμενον, ὑγραίνειν τε καὶ 
-Z/11/32/8	ψύχειν εἰς τοσοῦτον, εἰς ὅσον ἂν οἷόν τε μάλιστα. τὰ γὰρ 
-Z/11/32/9	ἐναντία τῶν ἐναντίων ἰάματά ἐστι, κολάζοντα μὲν τὸ ὑπερ-
-Z/11/32/10	βάλλον, ἀντεισάγοντα δὲ τὸ λεῖπον. ὁ δὲ τῆς ξανθῆς χολῆς 
-Z/11/32/11	χυμὸς ἁπάντων τῶν ἐν τῷ σώματι χυμῶν θερμότατος καὶ 
-Z/11/32/12	ξηρότατός ἐστι. προτρέπειν οὖν χρὴ τὸν μὲν εἰς τὴν γαστέρα 
-Z/11/32/13	συῤῥέοντα, κενοῦσθαι δι' ἐμέτων· τὸν δὲ κάτω ὑπιόντα ὡσαύ-
-Z/11/32/14	τως διὰ τῆς κάτω ἐκκρίσεως· τοῦτο μὲν δὴ καὶ αὐτόματον ἐν 
-Z/11/32/15	τοῖς ἀκριβέσι γίνεται τριταίοις. καὶ τοῖς οὔροις δὲ καὶ τοῖς 
-Z/11/32/16	ἱδρῶσι ποδηγεῖν· ἀγαθὴ δὲ καὶ ἡ διὰ τῶν κάτω τῆς χολῆς 
-Z/11/32/17	κάθαρσις. ἀλλὰ τὴν μὲν γαστέρα μαλακοῖς κλύσμασι κενοῦν· 
-Z/11/32/18	τὰ οὖρα δὲ προτρέπειν σελίνου τε καὶ ἀνήθου τοῖς πόμασιν  
-Z/11/33/1	ἐναποβρέχοντα. καὶ ἤν σοι πέψεως σημεῖα προφαίνηται, θαῤ-
-Z/11/33/2	ῥῶν ἤδη καὶ τοῦ ἀψινθίου διδόναι· τοῦτο μὲν δὴ καὶ ἄλλως 
-Z/11/33/3	μέγιστον ἴαμα τοῦ στομάχου διὰ χολῆς δῆξιν καὶ μᾶλλον εἰ 
-Z/11/33/4	τῆς κόμης αὐτοῦ λαμβάνων ὅσον αὔταρκες ἐναποβρέχοις με-
-Z/11/33/5	λικράτῳ. λουτρὰ δὲ θερμὰ δι' ὕδατος ποτίμου τὸ μέν τι 
-Z/11/33/6	κενοῖ τῆς χολῆς ἀπάγοντα, τὸ δέ τι καὶ τῇ ποιότητι μεγάλως 
-Z/11/33/7	ὀνίνησιν· ὑγραίνει γὰρ καὶ ψύχει κατὰ δύναμιν, ὅσα τοιαῦτα 
-Z/11/33/8	λουτρά. τὰ δὲ θαλάττια καὶ ἁλμώδη καὶ νιτρώδη καὶ θειώδη 
-Z/11/33/9	πλεῖον μὲν ἀπάγει τῆς χολῆς, πολὺ δ' ἧττον ὠφελεῖ τῶν πο-
-Z/11/33/10	τίμων. ἄμεινον δ' εἰπεῖν, οὐδ' ὠφελεῖν αὐτὰ μειζόνως βλά-
-Z/11/33/11	πτοντα ταῖς ποιότησιν ἢ βοηθοῦντα ταῖς κενώσεσιν. ἀτὰρ 
-Z/11/33/12	οὖν καὶ οἶδά τινα κιβδήλῳ λογισμῷ τοιοῖσδε χρήσασθαι λου-
-Z/11/33/13	τροῖς ἀναπεισθέντα· εἶτα ξηρανθέντα τὴν ἕξιν τοῦ σώματος; 
-Z/11/33/14	εἰς τοσοῦτόν τε διαφθαρέντα, ὥστε μαρανθεὶς ἀπέθα-
-Z/11/33/15	νεν. ἐπέτεινε δὲ αὐτῷ καὶ ἡ ἄλλη πᾶσα δίαιτα πρὸς τὴν 
-Z/11/33/16	κένωσιν τῆς χολῆς. ἀεὶ δὲ χρὴ ποιότητας ἐναντίας τῇ κρατούσῃ 
-Z/11/33/17	παρὰ φύσιν ἀντεισάγειν· καὶ ὡς τὸ πολὺ βέλτιον τοῦτο τοῦ 
-Z/11/33/18	κενοῦν ὁπωσοῦν· ὅπερ οὔτ' αὐτὸς ἐγίνωσκεν, οὔθ' ἑτέρων  
-Z/11/34/1	ἐμάνθανε λεγόντων. ἔν τε οὖν τοῖς λουτροῖς οὗτος ὁ σκοπὸς 
-Z/11/34/2	γιγνέσθω, διαβρέξαι τε καὶ ὑγρᾶναι τὸ σῶμα· καὶ διὰ τοῦτο 
-Z/11/34/3	μήτε νίτρου μήθ' ἁλῶν μήτε νάπυος προσπάττειν, οἷα δὴ 
-Z/11/34/4	τοὺς πλείστους ἐστὶν ἰδεῖν λυμαινομένους τοῖς ἀῤῥώστοις, 
-Z/11/34/5	ἀλλ' ὅτι μάλιστα θερμὸν ἔλαιον περιχέοντας ἐμβιβάζειν τε 
-Z/11/34/6	τῷ ὕδατι καὶ διαβρέχεσθαι, καὶ εἴ γ' ἐθέλοιεν νήχεσθαι ἐν αὐτῷ, 
-Z/11/34/7	συγχωρεῖν αὐτοῖς εἰς ὅσον δύνανται. τοὺς δὲ φιλολουτροῦν-
-Z/11/34/8	τας, οὐδ' εἰ δὶς τῆς ἡμέρας λούειν ἐθέλοις, ἁμαρτάνοις· ἀλλ' 
-Z/11/34/9	ἐν καιρῷ μάλιστά σοι τοῦτο μνημονευέσθω. εἰ δὲ καὶ πέψεως 
-Z/11/34/10	τῆς νόσου σημεῖα φαίνοιτο, κᾂν εἰ πλεονάκις λούοις, οὐκ ἂν 
-Z/11/34/11	ἁμάρτοις. οἴνου δὲ πρὶν μὲν πέττεσθαι τὸ νόσημα παντά-
-Z/11/34/12	πασιν εἴργειν, ἀρξαμένου δὲ πέττεσθαι, λεπτὸν καὶ ὑδαρῆ καὶ 
-Z/11/34/13	ὀλίγον τὴν πρώτην διδόναι· πλησίον δ' ἤδη τοῦ λύεσθαι γε-
-Z/11/34/14	νομένου πλείονα. σιτία δὲ ὅσα ὑγραίνει τε καὶ ψύχει, πάντα 
-Z/11/34/15	χρήσιμα τριταίοις ἀκριβέσι. τὸ δὲ ποσὸν ἐν αὐτοῖς τοσοῦτον 
-Z/11/34/16	ὅσον πλεῖστον καλῶς πέψαι δύνανται. λαχάνων μὲν ἀτράφα-
-Z/11/34/17	ξίς τε καὶ βλίτον καὶ λάπαθον καὶ μαλάχη καὶ θριδακίνη καὶ 
-Z/11/34/18	κολοκύνθη. τῶν δ' ἄλλων ὅ τε πτισάνης χυλὸς καὶ τὰ διὰ  
-Z/11/35/1	τοῦ χόνδρου ῥοφήματα, καὶ ἰχθύων οἱ πετραῖοι, καὶ τῶν 
-Z/11/35/2	πτηνῶν τὰ μαλακόσαρκα, καὶ τῶν μὴ τοιούτων τὰ πτερά. 
-Z/11/35/3	καὶ μὲν δὴ καὶ ἀλεκτρυόνων τοὺς ὄρχεις διδόναι καὶ τῶν 
-Z/11/35/4	συῶν τοὺς πόδας τε καὶ τοὺς ἐγκεφάλους· τῶν μικροτέ-
-Z/11/35/5	ρων δὲ εἰ καὶ τὰς σάρκας δοίης τακερὰς, οὐδὲν βλάψειας. 
-Z/11/35/6	ἀλλὰ καὶ ὠὰ συγχωρεῖν ῥοφεῖν καὶ μάλιστα τὰς λεκίθους· 
-Z/11/35/7	ῥᾷον γὰρ αὗται πέπτονται τοῦ λευκοῦ. καὶ τῶν ὀπωρῶν 
-Z/11/35/8	δέ γε συγχωρεῖν γεύεσθαι, τῶν γε μὴ παντάπασι δυσπέ-
-Z/11/35/9	πτων. ἀπέχειν δὲ μέλιτός τε καὶ νάπυος καὶ ταρίχου καὶ 
-Z/11/35/10	τῶν δριμέων ἁπάντων καὶ οἴνων δὲ τῶν παλαιῶν ἱκανῶς 
-Z/11/35/11	καὶ ὅσοι θερμοὶ φύσει. αὕτη μὲν οὖν ἡ δίαιτα τῶν πολλῶν 
-Z/11/35/12	ἐστόχασταί σοι. ὅσοι δὲ μὴ τρυφῶσι, διαιτητέον ἐστὶ ὡς 
-Z/11/35/13	οἶσθα κᾀμὲ διαιτηθέντα ποτὲ ἐν ἀκριβεῖ τριταίῳ πυρετῷ 
-Z/11/35/14	κατὰ τὸν Ἱπποκράτειον λόγον ἐν χυλῷ πτισάνης ἄχρι κρί-
-Z/11/35/15	σεως. ταῦτα μὲν ἐν τοῖς ἀκριβέσι τριταίοις. 
-Z/11/35/16	  Ἐν δὲ τοῖς μὴ ἀκριβέσι προνοεῖσθαι 
-Z/11/35/17	χρὴ μάλιστα καθ' ὅσον οἷόν τε μήτ' αὐξῆσαι τὸ νόσημα 
-Z/11/35/18	μήτε καταβαλεῖν τοῦ νοσοῦντος τὴν δύναμιν ἐν χρόνῳ  
-Z/11/36/1	πλείονι ταλαιπωρεῖσθαι μέλλουσαν. ἔστι μὲν οὖν χαλεπὸν 
-Z/11/36/2	ἀμφοῖν κρατεῖν, ὡς ἂν τῶν μὲν ἀσιτιῶν ὅσον εἰς τὴν πέψιν 
-Z/11/36/3	τοῦ νοσήματος ὠφελουσῶν, τοσοῦτον ἢ καὶ ἐπὶ πλεῖον ἀδι-
-Z/11/36/4	κουσῶν τὴν δύναμιν· τῶν δὲ τροφῶν ὅσον εἰς ῥώμην συν-
-Z/11/36/5	τελουσῶν τῷ νοσοῦντι, τοσοῦτον ἐμποδιζουσῶν τὰς πέψεις. 
-Z/11/36/6	ἀλλὰ κᾀνταῦθά σοι γνωστέον, εἰς ὅσον μὲν ἥκει μεγέθους 
-Z/11/36/7	ἡ νόσος, εἰς ὅσον δὲ καὶ ἡ δύναμις αὐτοῦ τοῦ νοσοῦντος· ἵνα 
-Z/11/36/8	πρὸς τὰ μείζονος ἐπικουρίας δεόμενα ἀποβλέπων ἀσιτίαις 
-Z/11/36/9	μὲν ἐν ἰσχυροτέρᾳ τῇ δυνάμει καὶ δυσπέπτῳ νοσήματι θαῤ-
-Z/11/36/10	ῥαλεώτερον χρήσῃ· τροφαῖς δὲ πλείοσιν ἐν ἀσθενεστέρᾳ μὲν 
-Z/11/36/11	τῇ δυνάμει, νοσήματι δὲ μὴ πάνυ δυσπέπτῳ. ταῦτα μὲν δὴ 
-Z/11/36/12	κᾀν τοῖς ἄλλοις ἅπασι νοσήμασι χρὴ σκοπεῖν. ἐν δὲ 
-Z/11/36/13	τοῖς οὐκ ἀκριβέσι τριταίοις οὐδὲ λούειν εὐθὺς κατ' ἀρχὰς 
-Z/11/36/14	ἀγαθὸν, ἀλλ' ἡνίκα ἂν φαίνοιτο ἤδη τὰ σημεῖα τῆς πέψεως, 
-Z/11/36/15	οὐδὲ καθ' ἡμέραν τρέφειν, ἀλλ' ἀρκεῖ παρὰ μίαν. ἡσυχία δὲ 
-Z/11/36/16	καὶ θάλψις τῶν καθ' ὑποχόνδριον αὐτοῖς συμφέρει καὶ ῥοφή-
-Z/11/36/17	ματα τὰ εὔπεπτα καὶ κλύσματα τῆς κάτω γαστρὸς μὴ πάνυ 
-Z/11/36/18	μαλακά. καὶ εἰ αἵματος ἀφαιρέσεως δέοιντο, μηδὲ τοῦτο  
-Z/11/37/1	παραλείπειν, ἀλλ' εὐθὺς κατ' ἀρχὰς διορισάμενος ἐξ ὧν οἶσθα 
-Z/11/37/2	ἀποχεῖν αἵματος ὅσον τοῖς παροῦσι μέτριον. ἡ δ' ὅλη τῆς 
-Z/11/37/3	διαίτης κατάστασις οὐ ψύχουσα καὶ ὑγραίνουσα τὸ σύμ-
-Z/11/37/4	παν σῶμα ὡς ἐπὶ τῶν ἀκριβῶν ἐστι τριταίων, ἀλλά τι καὶ 
-Z/11/37/5	τοῦ τμητικωτέρου καὶ τοῦ θερμοτέρου τρόπου προσεπιλαμ-
-Z/11/37/6	βανέσθω. μάλιστ' οὖν ἁρμόσειεν αὐτοῖς ὁ τῆς πτισάνης 
-Z/11/37/7	χυλὸς ἐμβαλλομένου πεπέρεως· ἢ καὶ ὑσσώπου ποτὲ καὶ 
-Z/11/37/8	ὀριγάνου ἢ στάχυος νάρδου ἐμβαλὼν μελικράτῳ καὶ συνα-
-Z/11/37/9	φεψῶν διδόναι πίνειν καὶ τἄλλα δ' ὅσα οὖρα κινεῖ πλὴν 
-Z/11/37/10	τῶν ἄκρως θερμαινόντων τε καὶ ξηραινόντων. μάλιστα δὲ 
-Z/11/37/11	τοῦ ἀψινθίου διδόναι συνεχέστατα μετὰ τὴν ἑβδόμην ἡμέ-
-Z/11/37/12	ραν. καὶ μὲν δὴ καὶ ὀξύμελι πολλοὺς ὤνησε πινόμενον καί 
-Z/11/37/13	τι τῶν ἐπιεικῶν ὑπηλάτων, οἷς οἶσθα καὶ ἡμᾶς χρωμένους 
-Z/11/37/14	συνεχῶς. ὁ δὲ ἐπὶ τοῖς σιτίοις ἔμετος εἰς τοσοῦτον ἄρα 
-Z/11/37/15	τοῖς ἐν τῷδε πυρετῷ χρονίζουσι χρήσιμος, ὥστε πολλοὺς 
-Z/11/37/16	οἶδα τελέως ἀπαλλαγέντας εὐθέως ἐπὶ τοῖς ἐμέτοις. 
-Z/11/37/17	  Ἑξῆς δὲ περὶ τῶν τεταρταίων ἐροῦμεν, 
-Z/11/37/18	οὓς καὶ αὐτοὺς κατ' ἀρχὰς μετρίως τε καὶ πρᾴως ἄγειν  
-Z/11/38/1	χρὴ, μήτε φάρμακόν τι τῶν ἰσχυρῶν μηδὲν προσφέροντας 
-Z/11/38/2	μήτε κένωσιν, εἰ μή τι ἄρα πάνυ σφόδρα φαίνοιτο πλεονάζον 
[0057]  [067]  []  []

-Z/11/38/3	αἷμα. καὶ εἰ διελόντι φλέβα τὸ ῥέον εἴη μέλαν καὶ παχὺ, μά-
-Z/11/38/4	λιστα δ' ἐν τοῖς σπληνώδεσι τοιοῦτον εὑρίσκεται, θαῤῥεῖν τῇ 
-Z/11/38/5	κενώσει· ξανθοῦ δὲ καὶ λεπτοῦ φανέντος, ἐπέχειν αὐτίκα. 
-Z/11/38/6	τέμνειν δὲ φλέβα ἤτοι τὴν ἐντὸς ἢ τὴν μέσην ἀγκῶνος ἀρι-
-Z/11/38/7	στεροῦ, καὶ δίαιταν ἐφεξῆς ἄφυσόν τε καὶ χρηστὴν διαιτᾶσθαι, 
-Z/11/38/8	μαλάττοντας τὴν γαστέρα, καθ' ὅσον οἷόν τε διὰ τῶν 
-Z/11/38/9	συνηθῶν. εἰ δὲ μηδὲν ἀνύοι ταῦτα, κλύσμασι χρῆσθαι κατ' 
-Z/11/38/10	ἀρχὰς μὲν μαλακοῖς, ὕστερον δὲ καὶ δριμυτέροις. χοιρείων δ' 
-Z/11/38/11	εἴργειν αὐτοὺς κρεῶν καὶ πάντων ὅσα γλίσχρα καὶ βραδύπορα 
-Z/11/38/12	καὶ τῶν ψυχόντων καὶ τῶν ὑγραινόντων ἐδεσμάτων ἁπάντων, 
-Z/11/38/13	οἴνῳ δὲ χρῆσθαι λευκῷ τε καὶ λεπτῷ καὶ συμμέτρως θερμῷ. 
-Z/11/38/14	καὶ πτηνῶν τοῖς εὐχύμοις καὶ οὐχ ἑλείοις· καὶ ἰχθύων τοῖς 
-Z/11/38/15	εὐπέπτοις τε καὶ μαλακοσάρκοις καὶ μηδὲν γλίσχρον ἔχουσι. 
-Z/11/38/16	καὶ ταρίχει δὲ χρῆσθαι καὶ νάπυϊ καὶ δι' ἡμερῶν τινων τῆς 
-Z/11/38/17	διὰ τριῶν πεπέρεων προσλαμβάνειν ἢ τοῦ διοσπολιτικοῦ 
-Z/11/38/18	φαρμάκου· καὶ εἰ πεπέρεως μόνου σὺν ὕδατι καθ' ἑκάστην  
-Z/11/39/1	ἡμέραν λαμβάνοιεν, ὀρθῶς ἂν ποιοῖεν. τρίψεων δὲ καὶ περι-
-Z/11/39/2	πάτων καὶ λουτρῶν καὶ τῶν ἄλλων τῶν συνηθῶν μὴ παντε-
-Z/11/39/3	λῶς εἴργειν. εἰ δὲ καὶ παντάπασιν ἀπέχεσθαι λουτρῶν δύναιντο, 
-Z/11/39/4	ταῖς τρίψεσιν ἀρκούμενοι μάλιστ' ἂν ὀνίναιντο. καὶ εἰ βρα-
-Z/11/39/5	χὺς εἴη καὶ μὴ πάνυ βίαιος ὁ τεταρταῖος πυρετὸς, ἐν ταῖς 
-Z/11/39/6	μέσαις τῶν ἡμερῶν οὐδὲν χεῖρον ἅπτεσθαι τῶν συνηθῶν 
-Z/11/39/7	γυμνασίων. ταῦτα μὲν δὴ κατὰ τὰς ἀρχὰς καὶ μέχρι τῆς ἀκμῆς 
-Z/11/39/8	πρακτέον. εἰ δ' ἐν ἀκμῇ μάλιστά που δοκοίη τοῦ νοσήματος 
-Z/11/39/9	εἶναι ὁ κάμνων, τότε χρὴ διαιτᾷν μὲν λεπτότερον ἢ πρόσθεν 
-Z/11/39/10	τε καὶ ὄπισθεν· εὐθὺς δὲ καὶ ἡσυχάζειν εἰς μακρὸν κελεύειν· 
-Z/11/39/11	καὶ τῶν σπλάγχνων προνοεῖσθαι, καταιονῶντά τε καὶ 
-Z/11/39/12	καταπλάττοντα τοῖς μαλάττειν τε καὶ χαλᾷν δυναμένοις. ἐφε-
-Z/11/39/13	ξῆς δὲ τοῖς διουρητικοῖς καλουμένοις χρῆσθαι φαρμάκοις· καὶ 
-Z/11/39/14	εἰ τὰ τῆς πέψεως τοῦ νοσήματος σημεῖα φαίνοιτο, καθαίρειν 
-Z/11/39/15	τηνικαῦτα τοῖς τοὺς μέλανας χυμοὺς κενοῦσι φαρμάκοις χρὴ 
-Z/11/39/16	οὐχ ἅπαξ μόνον, ἀλλὰ καὶ πολλάκις, ἢν οὕτως δέῃ. χρῆσθαι 
-Z/11/39/17	δὲ καὶ τοῖς ἀπὸ τῶν σιτίων ἐμέτοις τηνικαῦτα συνεχῶς, καὶ 
-Z/11/39/18	μηδενὸς κωλύοντος ἐλλέβορον λευκὸν διδόναι τὴν πρώτην  
-Z/11/40/1	ἐπιμιγνύντα ῥαφανίσιν· εἰ δὲ μηδὲν ἀνύει καὶ αὐτὸν τὸν 
-Z/11/40/2	ἐλλέβορον. οἷς δ' ἐμεῖν ἀδύνατον, τούτους σφοδρότερον καθή-
-Z/11/40/3	σαντας κάτω τοῦ διὰ τῶν ἐχιδνῶν φαρμάκου πίνειν διδό-
-Z/11/40/4	ναι καὶ τῶν ἄλλων ὅσα πρὸς τοὺς τοιούτους ἐπαινεῖται 
-Z/11/40/5	πυρετούς· ἐν οἷς ἐστι καὶ τὸ σύνηθες ἡμῖν ἁπάντων δοκι-
-Z/11/40/6	μώτατον, ὀποῦ τοῦ Κυρηναϊκοῦ λαμβάνον. ὅσοι δὲ κατ' 
-Z/11/40/7	ἀρχὰς τῶν τοιούτων τι φαρμάκων ἔδοσαν ἢ ὅλως πρὸ τῆς 
-Z/11/40/8	ἀκμῆς, ἁπλοῦν μὲν ὄντα τὸν τεταρταῖον διπλοῦν πολλάκις 
-Z/11/40/9	ἐποίησαν, ἢ πάντως μείζονά τε καὶ χαλεπώτερον εἰργάσαντο· 
-Z/11/40/10	διπλοῦν δὲ ὄντα τριπλοῦν ἐποίησαν, ἢ πάντως γε τοὺς δύο 
-Z/11/40/11	χαλεπωτέρους τε καὶ μείζονας. οἶδα δέ τινα ἰατρὸν, ὅστις 
-Z/11/40/12	ἐτόλμησεν ὑπὸ τριῶν ἐχομένῳ τεταρταίων δοῦναι τοῦ διὰ 
-Z/11/40/13	τῶν ἐχιδνῶν φαρμάκου οὔπω τοῦ νοσήματος ἀκμάζοντος· 
-Z/11/40/14	εἶτα οἷα εἰκὸς αὐξηθέντων ἁπάντων συνεχὴς διαδεξάμενος 
-Z/11/40/15	πυρετὸς ἀπέκτεινε τὸν ἄνθρωπον. 
-Z/11/40/16	  Ἀμφημερινὸν δὲ θεραπεύων ὀξυμέλιτί τε 
-Z/11/40/17	χρῶ κατὰ τὰς πρώτας ἡμέρας καὶ τοῖς οὖρα καλῶς προτρέ-
-Z/11/40/18	πειν δυναμένοις καὶ τὸ σύμπαν σοι τῆς διαίτης κεφάλαιον  
-Z/11/41/1	τμητικώτερον ἔστω. περὶ δὲ τὴν ἀκμὴν προνοεῖσθαι χρὴ τῆς 
-Z/11/41/2	γαστρὸς, μάλιστα δὲ τοῦ στόματος αὐτῆς. κᾄπειτ' ἐμεῖν ἀπό 
-Z/11/41/3	τε ῥαφανίδων καὶ σιτίων κελεύειν καὶ τοῖς φλέγμα κενοῦσιν 
-Z/11/41/4	ὑπηλάτοις χρῆσθαι. τὰ δ' ἄλλα τῆς διαίτης πρὸς τοὺς κοι-
-Z/11/41/5	νοὺς ἀποβλέπων σκοποὺς ἐξευρήσεις. 
-Z/11/41/6	  Τοὺς δὲ συνεχεῖς πυρετοὺς, οἷς μὲν ἡ ἀκμὴ 
-Z/11/41/7	τοῦ νοσήματος οὐ ποῤῥωτέρω τῆς ἑβδόμης ἔσεσθαι μέλλοι καὶ 
-Z/11/41/8	ἔστιν ἡ δύναμις ἰσχυρὰ καὶ τὰ τῆς ἡλικίας ὁμολογεῖ, τούτους 
-Z/11/41/9	μὲν ἀκριβῶς τε πάνυ διαιτᾷν καὶ λεπτῶς. ὅσοις δ' ἤτοι ποῤ-
-Z/11/41/10	ῥωτέρω τῆς ἑβδόμης ἡ ἀκμὴ τοῦ ὅλου νοσήματος ἢ τὰ τῆς 
-Z/11/41/11	δυνάμεως οὐκ εὔρωστα, κατ' ἀρχὰς μὲν ἁδρότερον, ἐγγὺς δὲ 
-Z/11/41/12	τῆς ἀκμῆς λεπτότερον, ἀκμαζόντων δ' ἤδη λεπτότατον διαι-
-Z/11/41/13	τᾷν. εἶτ' αὖθις ἁδροτέραν ἀεὶ καὶ μᾶλλον ὁμοίαν τὴν αὔξησιν 
-Z/11/41/14	ποιούμενον τῇ πρὸ τῆς ἀκμῆς μειώσει. αἵματος δὲ ἀφαίρεσις 
-Z/11/41/15	διά τε τὸ μέγεθος τοῦ νοσήματος καὶ οἷς πολὺ πλέον ἔρευθός 
-Z/11/41/16	ἐστι τοῦ κατὰ φύσιν καί τις ὄγκος ἀήθης ὅλου τοῦ σώματος 
-Z/11/41/17	μετέωροί τε καὶ τεταμέναι φλέβες, τούτων ἀφαιρεῖν, ἢν μή σε 
-Z/11/41/18	τὰ τῆς δυνάμεως ἢ τὰ τῆς ἡλικίας ἤ τι τῶν ἄλλων ὧν κατ'  
-Z/11/42/1	ἀρχὰς εἶπον ἀπείργει. ὑγραὶ δὲ δίαιται ὅτι τοῖς ὀξέσι πυρε-
-Z/11/42/2	τοῖς ἅπασι συμφέρουσιν ὀρθῶς εἴρηται πάλαι. πτισάνης τε 
-Z/11/42/3	οὖν χυλὸν οἷς οὐκ ὀξύνεται διδόναι καὶ μελίκρατον οἷς οὐκ 
-Z/11/42/4	ἐκχολοῦται καὶ τὰ διὰ τοῦ χόνδρου ῥοφήματα καὶ ἄρτον δι' 
-Z/11/42/5	ὕδατος, ὅσα τ' ἄλλα τῆς αὐτῆς ἢ παραπλησίας ἐστὶ δυνάμεως. 
-Z/11/42/6	τοῖς δ' ἰσχυρῶς θερμοῖς καὶ καυσώδεσιν, ὅταν πρῶτον ἴδῃς 
-Z/11/42/7	τὰ τῆς πέψεως σημεῖα, θαῤῥῶν ὕδατος ἤδη ψυχροῦ διδόναι 
-Z/11/42/8	πίνειν τῆς δόσεως τὸ πλῆθος, μετρῶν ὥρᾳ τε καὶ χώρᾳ 
-Z/11/42/9	καὶ ἡλικίᾳ καὶ φύσει καὶ ἔθει. τοιαύτη μέν τις ἐν τῷ καθόλου 
-Z/11/42/10	φάναι τῶν ἄνευ συμπτωμάτων πυρετῶν ἐπιμέλεια. 
-Z/11/42/11	  Τῶν δὲ μετὰ συμπτωμάτων πυρετῶν οὐκ 
-Z/11/42/12	ἔθ' ἁπλῶς οὕτως, ἀλλὰ μετρῆσαι χρὴ καθ' ὅσον οἷόν τε πη-
-Z/11/42/13	λίκος μὲν ὁ πυρετὸς, πηλίκον δὲ τὸ σύμπτωμα τὸ τὸν κίνδυ-
-Z/11/42/14	νον ἐπιφέρον, καὶ πρὸς τὸ σφοδρότερον ἐν αὐτοῖς καὶ χαλεπώ-
-Z/11/42/15	τερον ἵστασθαι, μηδὲ θατέρου παντάπασιν ἀμελοῦντας. 
-Z/11/42/16	φέρε γὰρ εἴ τις πυρέττοι μὴ τῆς καλουμένης πληθωρικῆς δια-
-Z/11/42/17	θέσεως παρούσης, ἀλλ' ἐξ ἀπεψιῶν τε προσφάτων εἴη καὶ 
-Z/11/42/18	δάκνοιτο καὶ θλίβοιτο τὸ στόμα τῆς γαστρὸς ἢ καὶ χυμόν  
-Z/11/43/1	τινα μοχθηρὸν ἐμημεκὼς εἴη καὶ τῇ τούτου διόδῳ μεγάλως 
-Z/11/43/2	βεβλαμμένος, ὥστε καὶ δυσφορεῖν καὶ ἀλύειν· ἆρ' ἐνταῦθα 
-Z/11/43/3	πρὸς τὸν πυρετὸν ἀποβλέψαντες μόνον κενοῦν ἐπιχειρήσομεν 
-Z/11/43/4	τὸ πλῆθος, ὅπερ ἄλλως ἂν ἀλύπως ἐπράξαμεν; ἢ πρότερον 
-Z/11/43/5	τοῦ στόματος τῆς γαστρὸς προνοησόμεθα, κᾄπειθ' οὕτως, 
-Z/11/43/6	ἐπειδὰν ἡμῖν καλῶς ἔχῃ τοῦτο, τὴν ἐνδεχομένην τοῦ παντὸς 
-Z/11/43/7	σώματος κένωσιν ποιησόμεθα; ἐμοὶ μὲν οὖν οὕτω δοκεῖ. πολ-
-Z/11/43/8	λάκις γοῦν εἶδον πολλοὺς τῶν τοιούτων, τοὺς μὲν ἀπολλυ-
-Z/11/43/9	μένους, τοὺς δ' εἰς ἔσχατον ἀφικομένους κινδύνου, ἐπιχειρη-
-Z/11/43/10	σάντων αὐτοὺς κενοῦν τῶν ἰατρῶν, πρὶν ῥῶσαι τὸν στόμα-
-Z/11/43/11	χον. ἀλλ' οὐδὲ εἰ μετὰ διαῤῥοίας ὁ πυρετὸς εἴη, χρῄζει τινὸς 
-Z/11/43/12	ἄλλης κενώσεως, ἀλλ' αὐτάρκης αὕτη, κᾂν μὴ κατὰ λόγον ᾖ 
-Z/11/43/13	τοῦ πλήθους. ὅσοι γὰρ τῶν τοιούτων ὡς πλείονος χρῃζόν-
-Z/11/43/14	των ἀφαιρέσεως ἤτοι τοῦ αἵματος ἀπάγειν ἐτόλμησαν ἢ τὴν 
-Z/11/43/15	γαστέρα κινεῖν, ἔτι μᾶλλον ὀξεῖς κινδύνους ἐπήνεγκαν. ἀλλ' 
-Z/11/43/16	οὐδ' εἰ σπώμενός τις ἅμα καὶ κενώσεως αἵματος εἴη χρῄζων, 
-Z/11/43/17	οὐδὲ τούτῳ τοσοῦτον ἀφαιρεῖν προσήκει εἰσάπαξ ὅσου δεῖται 
-Z/11/43/18	τὸ πάθος, ἀλλά τι καὶ τῷ συμπτώματι καταλειπτέον ἱδρῶτάς  
-Z/11/44/1	τε πολλάκις κινοῦντι καὶ ἀγρυπνίας προσφέροντι καὶ τὴν 
-Z/11/44/2	ἰσχὺν καταβάλλοντι τοῦ νοσοῦντος. οὕτω δὲ καὶ εἰ ἀγρυπνία 
-Z/11/44/3	σφοδρὰ καὶ εἰ ἄλγημα σύντονον ἐνοχλοίη τὸν νοσοῦντα, φυλα-
-Z/11/44/4	κτέον ἀθρόας τε καὶ πολλὰς κενώσεις. οἷον δέ τι σύμπτωμα 
-Z/11/44/5	καὶ τὴν τοῦ περιέχοντος ἀέρος ὑπολογιστέον κρᾶσιν, ὅταν γε 
-Z/11/44/6	ἀκριβῶς ᾖ θερμὴ καὶ ξηρὰ καθάπερ τῆτες ἐν τῷ μεταξὺ κυνὸς 
-Z/11/44/7	ἀνατολῆς καὶ ἀρκτούρου. καὶ διὰ τοῦτο πάντες ἀπέθανον, 
-Z/11/44/8	ὧν οἱ μηδ' ὅλως ταῖς ὥραις προσέχοντες ἰατροὶ τὰς φλέβας 
-Z/11/44/9	τεμεῖν ἐθάῤῥησαν. οὕτω δὲ καὶ εἰ ψυχρά τις εἴη πάνυ σφόδρα, 
-Z/11/44/10	καὶ γὰρ οὖν καὶ τότε φυλακτέον ἀποχεῖν τι τοῦ αἵματος, εἰδό-
-Z/11/44/11	τας οὐ μικροὺς ἐν τοῖς τοιούτοις ἀκολουθεῖν κινδύνους. 
-Z/11/44/12	ἀπόλλυνται δ' οἱ μὲν ἐν ταῖς θερμαῖς πάνυ καταστάσεσιν οὐκ 
-Z/11/44/13	ὀρθῶς κενωθέντες ὑπὸ τῆς καλουμένης συγκοπῆς τε καὶ δια-
[0057]  [067]  []  []

-Z/11/44/14	φορήσεως. οἱ δ' ἐν ταῖς ψυχραῖς ἐν ἀρχαῖς τῶν παροξυσμῶν 
-Z/11/44/15	καταψυχθέντες σφοδρῶς οὐκέτ' ἀναφέρουσι. ταῦτ' ἄρα καὶ 
-Z/11/44/16	τῶν χωρίων οὔτ' ἐν τοῖς θερμοῖς ἄγαν οὔτ' ἐν τοῖς ψυχροῖς 
-Z/11/44/17	αἵματος ἀφαιρέσει θαῤῥοῦμεν. ἀλλ' ἐὰν μὲν ὁμολογῇ τὰ τῆς 
-Z/11/44/18	ὥρας τῷ χωρίῳ, παντάπασιν ἀπεχόμεθα· μὴ ὁμολογούν- 
-Z/11/45/1	των δὲ κενοῦμεν μὲν, ἀλλ' ἔλαττον πολὺ ἢ ὡς εἰ μηδ' ἕτερον 
-Z/11/45/2	ἐκώλυεν. οἷον δέ τι σύμπτωμα καὶ τὸ τοῦ νοσοῦντος εὐπαθὲς 
-Z/11/45/3	ὑφορᾶσθαι χρή. πολλοὶ γὰρ οὔτ' ἐκενώθησάν ποτε οὔτε 
-Z/11/45/4	κένωσιν ἀθροωτέραν οὐδεμίαν οὔτ' ἀσιτίαν μακροτέραν φέ-
-Z/11/45/5	ρουσιν· ἀλλ' οἱ μὲν ἄῤῥωστοι τὴν ἅπασαν ἰσχὺν τοῦ σώμα-
-Z/11/45/6	τος ἐπ' αὐτοῖς γίνονται ῥᾳδίως· οἱ δ' εὐθὺς τὸν στό-
-Z/11/45/7	μαχον φαύλως ἴσχουσιν, ὥστε ἀποστρέφεσθαι τὰ σιτία· καὶ 
-Z/11/45/8	εἰ βιασάμενοι λάβοιεν ἢ μὴ κατέχειν ἢ μὴ πέττειν καλῶς. 
-Z/11/45/9	ἐν τούτῳ τῷ μέρει τῆς διαγνώσεως καὶ τὴν κρᾶσιν τοῦ νο-
-Z/11/45/10	σοῦντος θεωρητέον. ὅσοι γὰρ θερμοὶ καὶ ξηροὶ φύσει τυγχά-
-Z/11/45/11	νουσιν ὄντες, οὗτοι πάντες ὑπὸ τῶν ἀθρόων κενώσεων ῥᾳ-
-Z/11/45/12	δίως βλάπτονται. καὶ μὲν δὴ καὶ τὸ ἔθος οὐ μικρὰ μοῖρα 
-Z/11/45/13	πρός τε τἄλλα σύμπαντα καὶ οὐχ ἥκιστα πρὸς τὴν τῆς κενώ-
-Z/11/45/14	σεως ἔνδειξιν. οἱ μὲν γὰρ οὔτ' ἐκενώθησαν ἔμπροσθεν οὔτε 
-Z/11/45/15	ποτὲ κένωσιν ἀθρόαν ὑπήνεγκαν, παμπόλλοις σιτίοις ἐχρῶντο. 
-Z/11/45/16	τινὲς δ' ἔμπαλιν οὔτε πολλοῖς χρῶνται σιτίοις καὶ κενώσεων 
-Z/11/45/17	ἐθάδες εἰσί. τούτους μὲν οὖν ἀδεῶς κενωτέον, ὅταν γε καὶ 
-Z/11/45/18	τἄλλα ὑπαγορεύῃ. τοὺς δ' ἑτέρους τοὺς ἀήθεις οὐδ' εἰ  
-Z/11/46/1	τἄλλα σύμπαντα προτρέποιτο. κατὰ ταὐτὰ δὲ καὶ τὰς ἕξεις 
-Z/11/46/2	τοῦ σώματος χρὴ σκοπεῖσθαι. τοῖς μὲν γὰρ πυκνὴν καὶ στε-
-Z/11/46/3	ρεὰν ἔχουσι τὴν σάρκα δυσπαθὴς ἡ ἕξις. ὥστ' οὐδὲν χρὴ 
-Z/11/46/4	δεδιέναι κενοῦν αὐτοὺς εἰσάπαξ, ἤν γε καὶ τἄλλα κελεύῃ. τοῖς 
-Z/11/46/5	δὲ μαλακήν τε καὶ βρυώδη καὶ διαῤῥέουσαν ἑτοίμως εὐπαθής 
-Z/11/46/6	ἐστι δεινῶς. ὥστε τῶν γε τοιούτων οὐδ' εἰ πάντα τἄλλα 
-Z/11/46/7	κελεύοι, τοῦ αἵματος ἀποχεῖν οὐδὲ τότε τολμητέον, ἀλλὰ καὶ 
-Z/11/46/8	ταῖς ἄλλαις κενώσεσι καθ' ὅσον οἷόν τε μετρίως τε καὶ εὐλα-
-Z/11/46/9	βῶς χρηστέον. ὁμοίως δὲ καὶ ὅσοι παχεῖς ὑπερβαλλόντως ἢ 
-Z/11/46/10	ἰσχνοὶ, καὶ γὰρ καὶ τούτων τάς τε φλέβας τέμνειν φυλακτέον 
-Z/11/46/11	καὶ τὰς ἄλλας κενώσεις τὰς ἀθρόας εὐλαβητέον. εἴη δ' ἂν ἐν 
-Z/11/46/12	τούτοις καὶ ἡ ἡλικία, καθάπερ τι σύμπτωμα κωλυτικὸν ἀθρόας 
-Z/11/46/13	κενώσεως· οὔτε γὰρ οἱ παῖδες οὔθ' οἱ γέροντες ἀλύπως 
-Z/11/46/14	αὐτὰς φέρουσι. πάντας οὖν τοὺς εἰρημένους, ὅταν αἱ δια-
-Z/11/46/15	θέσεις κένωσιν ὑπαγορεύωσιν, οὐχ ἅπαξ οὐδ' ἀθρόως, ἀλλὰ 
-Z/11/46/16	κατὰ βραχὺ κενωτέον, ἀσιτίαις τε συμμέτροις καὶ τρίψεσι καὶ 
-Z/11/46/17	κλύσμασι μαλακοῖς, καταιονήσεσί τε καὶ καταπλάσμασι καὶ 
-Z/11/46/18	βαλανείοις· ἑκάστου πάλιν τούτων τὴν ἔνδειξιν ἀπὸ τῶν  
-Z/11/47/1	προειρημένων λαμβάνοντας. οὕτω δὲ καὶ εἰ δύο ποτὲ συμπτώ-
-Z/11/47/2	ματα ἐναντία παρακολουθοίη, σκέπτεσθαι χρὴ, ὁπότερον 
-Z/11/47/3	αὐτῶν ἰσχυρότερόν ἐστιν. ὡσαύτως δὲ καὶ εἰ νοσήματα δύο 
-Z/11/47/4	περὶ τὸν αὐτὸν ἄνθρωπον εἴη, μαχομένας τὰς ἐνδείξεις ποιού-
-Z/11/47/5	μενα· καὶ γὰρ καὶ τότε πρὸς τὸ κατεπεῖγον ἵστασθαι χρὴ, 
-Z/11/47/6	μηδὲ θατέρου παντάπασιν ἀμελοῦντας. τὰς δ' ἀπὸ τῶν συμ-
-Z/11/47/7	πτωμάτων τε καὶ νοσημάτων ἐνδείξεις οὐχ ἁπλῶς, ἀλλὰ κατὰ 
-Z/11/47/8	τὴν ἐργαζομένην ἕκαστον αἰτίαν χρὴ σκοπεῖν, οἷόν ἐστι ἡ λει-
-Z/11/47/9	ποθυμία καὶ ἡ ἔκλυσις. εἰώθασι γὰρ οἱ ἰατροὶ καθ' ἑνὸς 
-Z/11/47/10	πράγματος ἄμφω ταῦτα τὰ ὀνόματα φέρειν· αὐτὸ μὲν οὖν τὸ 
-Z/11/47/11	πρᾶγμα ἕν ἐστιν, αἰτίαι δ' αὐτοῦ πολλαί. λειποθυμοῦσι γὰρ 
-Z/11/47/12	ἐπί τε χολέραις καὶ διαῤῥοίαις καὶ δυσεντερίαις καὶ λυεντερίαις 
-Z/11/47/13	καὶ γυναικείῳ ῥῷ καὶ τραύμασιν, αἱμοῤῥοΐσι τε καὶ ἀναγω-
-Z/11/47/14	γαῖς αἵματος καὶ ταῖς διὰ ῥινῶν αἱμοῤῥαγίαις καὶ λοχείαις 
-Z/11/47/15	καθάρσεσιν ἀμέτροις. ἤνεγκε δέ ποτε καὶ ἀπεψία μεγάλη λει-
-Z/11/47/16	ποθυμίαν καὶ μάλισθ' ὅταν ἀμετρότερον ὑπαγάγῃ τὴν γα-
-Z/11/47/17	στέρα. καὶ ὁ βούλιμος δὲ καλούμενος οὐδὲν ἄλλο ἢ λειποθυ-
-Z/11/47/18	μία ἐστί. καὶ ὑστερικῆς πνίξεως ἁπάσης λειποθυμία προη- 
-Z/11/48/1	γεῖται· καὶ ταῖς ἀναδρομαῖς τῶν ὑστέρων ἕπεται καὶ ταῖς πα-
-Z/11/48/2	ρεγκλίσεσι δὲ καὶ ταῖς φλεγμοναῖς αὐτῶν πολλάκις ἀκολου-
-Z/11/48/3	θεῖ. προηγεῖται δ' ἀποπληξίας τε καὶ κακοήθους ἐπιληψίας 
-Z/11/48/4	καὶ διαφορήσεων καὶ τῶν συγκοπῶν καὶ μαρασμῶν. ἀλλὰ καὶ 
-Z/11/48/5	συνεισβάλλει ποτὲ καταβολαῖς πυρετῶν οὐκ ὀλίγαις καὶ μά-
-Z/11/48/6	λισθ' ὅταν ἄκρως ᾖ ξηρὸν καὶ αὐχμῶδες ἢ πληθωρικὸν ἀμέ-
-Z/11/48/7	τρως τὸ σῶμα. καὶ καυσώδει δὲ καὶ κακοήθει πυρετῷ συνεισέ-
-Z/11/48/8	βαλέ ποτε· καὶ τοῖς μεγάλως καταψυχθεῖσι τὰ ἄκρα τοῦ 
-Z/11/48/9	σώματος ἐν ταῖς εἰσβολαῖς τῶν πυρετῶν· καὶ ὅσοι διὰ 
-Z/11/48/10	μέγεθος φλεγμονῆς ἢ ἥπατος ἢ κοιλίας ἢ στομάχου πυρέσ-
-Z/11/48/11	σουσι, καὶ οὗτοι λειποθυμοῦσι κατὰ τὰς ἀρχὰς τῶν παροξυσ-
-Z/11/48/12	μῶν· μάλιστα δ' οἷς πλῆθος χυμῶν ὠμῶν καὶ ἀπέπτων καί 
-Z/11/48/13	τις ἔμφραξις ἐπικαίρου μορίου. λειποθυμοῦσι δὲ καὶ ὅσοις τὸ 
-Z/11/48/14	στόμα τῆς γαστρὸς ἄῤῥωστον, ἢ ὑπὸ μοχθηρίας χυμῶν δάκνε-
-Z/11/48/15	ται ἢ ὑπὸ παχέων ἢ γλίσχρων ἢ ὑγρῶν ἢ ψυχρῶν βαρύ-
-Z/11/48/16	νεται. καὶ μὲν δὴ καὶ ψυχικῶν παθῶν ἰσχύϊ λειποθυμοῦσί 
-Z/11/48/17	τινες· μάλιστα δὲ πρεσβῦται πάσχουσιν αὐτὸ καὶ οἱ ἄλλως 
-Z/11/48/18	ἀσθενεῖς. καὶ γὰρ λυπηθέντες αὐτῶν πολλοὶ καὶ χαρέντες καὶ  
-Z/11/49/1	θυμωθέντες ἐλειποθύμησαν. ἀλλὰ καὶ νοτίδες ἔσθ' ὅτε μὴ 
-Z/11/49/2	κατὰ καιρὸν τοῖς οὕτως ἔχουσιν ἐπιφαινόμεναι λειποθυμίας 
-Z/11/49/3	ἐπιφέρουσιν, ὥσπερ καὶ τοῖς ἰσχυροτέροις ἱδρῶτες ἄμετροι. 
-Z/11/49/4	καὶ εἰ ἀπόστημά τι ῥαγείη, βλάπτει τὴν δύναμιν ἰσχυρῶς· 
-Z/11/49/5	καὶ μάλιστα εἰ ῥαγὲν ἀθρόως εἰς κοιλίαν ἢ εἰς στόμαχον 
-Z/11/49/6	ἢ εἰς θώρακα συῤῥέοι. καὶ ἡμεῖς αὐτοὶ τέμνοντες ἀποστή-
-Z/11/49/7	ματα εἰ τὸ πῦον ἀθρόως ἐκκενώσωμεν, ἀνάγκη λειποθυμῆ-
-Z/11/49/8	σαι· καὶ εἰ καθαίροντες ἢ κλύζοντες ἢ ὁπωσοῦν κενοῦν-
-Z/11/49/9	τες, ἀθροώτερον αὐτὸ δράσωμεν· οὐδὲ γὰρ οὐδὲ τὸ ἐν τοῖς 
-Z/11/49/10	ὑδέροις ὑγρὸν καί τοι περιττὸν ὂν καὶ παρὰ φύσιν ἀλύ-
-Z/11/49/11	πως ἀνέχεται τὴν ἀθρόαν κένωσιν, ἀλλὰ ἀνάγκη καὶ τότε 
-Z/11/49/12	λειποθυμῆσαι τὸν ἄνθρωπον. ἀλλὰ καὶ διὰ μέγεθος ὀδύνης 
-Z/11/49/13	ἐκλύσεις γίνονται δήξεών τινων ἢ στρόφων ἢ εἰλεῶν ἢ 
-Z/11/49/14	κωλικῆς διαθέσεως ἐξαίφνης ἐμπεσούσης. ἀλλὰ καὶ νεῦρον 
-Z/11/49/15	τρωθὲν καὶ μυὸς κεφαλὴ λειποθυμίαν ἤνεγκε καὶ τὰ ἐν 
-Z/11/49/16	τοῖς ἄρθροις ἕλκη τὰ κακοήθη καὶ τὰ γαγγραινώδη καὶ 
-Z/11/49/17	νομώδη σύμπαντα καί τις ἄμετρος ψύξις ἢ θερμασία καὶ  
-Z/11/50/1	ἡ τοῦ ζωτικοῦ τόνου λύσις. αὗται μὲν αἱ τῆς λειποθυμίας 
-Z/11/50/2	αἰτίαι. καθ' ἑκάστην δὲ αὐτῶν ἡ θεραπεία ἴδιος, καὶ γρά-
-Z/11/50/3	ψαι νῦν ὑπὲρ πασῶν οὐκ ἐγχωρεῖ. τὰς γὰρ ἐν τοῖς πάθεσι 
-Z/11/50/4	συνεδρευούσας οὐχ οἷόν τε χωρὶς ἐκείνων ἰάσασθαι. τοσοῦ-
-Z/11/50/5	τον οὖν ἐν τῷ παρόντι λόγῳ ἐροῦμεν περὶ αὐτῶν, εἰς ὅσον 
-Z/11/50/6	ἄν τις μαθὼν ἱκανὸς εἴη τοῖς ἐξαίφνης ἐμπίπτουσιν ἐνίστα-
-Z/11/50/7	σθαι παροξυσμοῖς. οἷον ὅτι τοῖς μὲν χολέραις καὶ διαῤῥοίαις 
-Z/11/50/8	καὶ ταῖς ἄλλαις ταῖς πολλαῖς καὶ ἀθρόαις κενώσεσιν ἐκλυομέ-
-Z/11/50/9	νοις ὕδωρ τε ψυχρὸν προσραίνειν καὶ τοὺς μυκτῆρας ἐπιλαμ-
-Z/11/50/10	βάνειν καὶ ἀνατρίβειν τὸ στόμα τῆς γαστρὸς καὶ κελεύειν 
-Z/11/50/11	ἐμεῖν ἢ σπαράττειν τὸν στόμαχον ἤτοι δακτύλων ἢ πτε-
-Z/11/50/12	ρῶν καθέσεσιν· ἀλλὰ καὶ χεῖρας καὶ σκέλη καὶ πόδας διαδεῖν· 
-Z/11/50/13	εἶναι δὲ χρὴ καὶ τοὺς δεσμοὺς πλείονας μὲν καὶ σφοδροτέρους 
-Z/11/50/14	ἐν ταῖς χερσὶν, ὅταν διὰ τῶν κάτω μερῶν αἱ κενώσεις 
-Z/11/50/15	γίγνωνται, καθάπερ ἐν ταῖς αἱμοῤῥοΐσι καὶ διαῤῥοίαις ὅσας 
-Z/11/50/16	τε διὰ τῶν ὑστερῶν αἱ γυναῖκες κενοῦνται. τὸ γὰρ τὰ σκέλη 
-Z/11/50/17	τηνικαῦτα σφοδρῶς διαδεῖν ἐπισπᾶταί τι κάτω πολλάκις. 
-Z/11/50/18	ἔμπαλιν δ' ἐν ταῖς διά τε ῥινῶν αἱμοῤῥαγίαις καὶ τοῖς ἐμέτοις 
-Z/11/50/19	οἱ δεσμοὶ πλείονές τε καὶ σφοδρότεροι κατὰ τὰ σκέλη γιγνέ- 
-Z/11/51/1	σθωσαν. καὶ μὲν δὴ καὶ ὅσοις ἐπὶ τρώμασιν αἱμοῤῥαγοῦ-
-Z/11/51/2	σιν, ὡσαύτως ἄνω μὲν ἐπὶ τοῖς κάτω· κάτω δ' ἐπὶ τοῖς 
-Z/11/51/3	ἄνω τὰ δεσμὰ περιβάλλειν. ἐξευρίσκειν δέ τι καὶ ἀνάῤῥο-
-Z/11/51/4	πον σχῆμα τῷ μέρει, μὴ μέντοι πάνυ σφόδρα· τεινόμενον 
-Z/11/51/5	γὰρ ἐν τῷδε καὶ πονοῦν οὐδὲν ἧττον ἢ εἰ κατάῤῥοπον 
[0057]  [067]  []  []

-Z/11/51/6	ἦν παροξύνεται. τὸ δὲ σύμπαν ἢ ἐπὶ τὰ κοινὰ ἀντισπᾷν 
-Z/11/51/7	τοῖς πεπονθόσιν ἢ ἐπὶ τὰ τῆς κενώσεως κατάρξαντα· διὰ 
-Z/11/51/8	τοῦτο τὰς μὲν ἐκ τῶν ὑστερῶν ἀθρόας κενώσεις αἱ παρὰ 
-Z/11/51/9	τοὺς τιτθοὺς προσβαλλόμεναι σικύαι τάχιστα παύουσι· 
-Z/11/51/10	τὰς δὲ διὰ τῶν ῥινῶν ἥπατί τε καὶ σπληνὶ κατὰ 
-Z/11/51/11	τὴν αἱμοῤῥαγοῦσαν ῥῖνα, καὶ εἰ δι' ἀμφοτέρων ἀθρόον καὶ 
-Z/11/51/12	πολὺ φέροιτο, τοῖς σπλάγχνοις ἀμφοτέροις προσβάλλειν. 
-Z/11/51/13	ἰᾶται δὲ καὶ οἶνος ὕδατι ψυχρῷ κεκραμένος τὰς ἐπὶ ταῖς 
-Z/11/51/14	ἀθρόαις κενώσεσιν ἐκλύσεις καὶ μάλιστα τῶν εἰς τὴν γα-
-Z/11/51/15	στέρα ῥεπόντων ῥευμάτων. ἐπισκοπεῖσθαι δὲ ἢν μή τι 
-Z/11/51/16	κωλύῃ τὴν τοιαύτην δόσιν, οἷον εἰ σπλάγχνον τι φλεγμαῖ-
-Z/11/51/17	νον ἢ κεφαλῆς ἄλγημα σφοδρότερον ἢ παρακρουστικόν τι 
-Z/11/51/18	πάθος ἢ πυρετὸς καυσώδης ἐν ἀπέπτῳ νοσήματι. μεγάλαι  
-Z/11/52/1	γὰρ ἐν τοῖς τοιούτοις καὶ σχεδὸν ἀνίατοι ταῖς τῶν οἴνων 
-Z/11/52/2	πόσεσιν ἕπονται βλάβαι. μηδενὸς δὲ κωλύοντος, ἐφεξῆς δεῖ 
-Z/11/52/3	διορίζεσθαι τήν τε φύσιν τοῦ νοσοῦντος καὶ τὸ ἔθος καὶ 
-Z/11/52/4	τὴν ἡλικίαν καὶ τὴν τοῦ περιέχοντος ἀέρος κρᾶσιν· εἰς 
-Z/11/52/5	ταῦτα γὰρ ἀποβλέπων ἢ θερμὸν ἢ ψυχρὸν δώσεις τὸ πόμα. 
-Z/11/52/6	τοὺς μὲν γὰρ ἀήθεις ψυχροῦ πόματος ἢ καὶ φανερῶς βλα-
-Z/11/52/7	πτομένους ὑπ' αὐτοῦ καὶ ὅσοι φύσει ψυχρότεροι καὶ τοὺς 
-Z/11/52/8	ἐν ἐσχάτῳ γήρᾳ ἢ καὶ χωρίῳ ψυχροτέρῳ φύσει ἢ καὶ 
-Z/11/52/9	χειμῶνος εἴργειν τοῦ ψυχροῦ. τοῖς δ' ἐναντίως ἔχουσιν 
-Z/11/52/10	ἀδεῶς διδόναι πίνειν. ἔστω δὲ καὶ οἶνος ἐπὶ μὲν τοῖς εἰς 
-Z/11/52/11	τὴν γαστέρα ῥεύμασι θερμός τε καὶ λεπτὸς, οἷος ὁ Λέσ-
-Z/11/52/12	βιος. ἐπὶ δὲ ταῖς αἱμοῤῥαγίαις παχύς τε καὶ μέλας καὶ 
-Z/11/52/13	στρυφνός. ἐπὶ δὲ τοὺς τόπους αὐτοὺς ἐπιτιθέναι, γαστρὶ 
-Z/11/52/14	μὲν καὶ μήτρᾳ καὶ στομάχῳ καὶ θώρακι τὰ τονοῦν πεφυ-
-Z/11/52/15	κότα. κεφαλῇ δὲ καὶ μετώπῳ καὶ ταῦτα καὶ τὰ ψύχοντα. 
-Z/11/52/16	καὶ ἐφ' ὧν ἐπιπολῆς καὶ κατὰ τοὺς μυκτῆρας φλεβῶν εἴη 
-Z/11/52/17	τις ἐῤῥωγυῖα, τῶν ἐπεχόντων φαρμάκων τὸ αἷμα ἐπιτιθέ-
-Z/11/52/18	ναι. λουτρὰ δὲ τοῖς μὲν εἰς τὴν γαστέρα ῥεύμασιν ἐπιτη- 
-Z/11/53/1	δειότατα· τὰς δ' αἱμοῤῥαγίας δεινῶς παροξύνει. καὶ ὅσοι διὰ 
-Z/11/53/2	πλῆθος ἱδρώτων λειποθυμοῦσι, καὶ τούτοις ἐναντιώτατα, χρὴ 
-Z/11/53/3	γὰρ αὐτῶν στύφειν τε καὶ ψύχειν, οὐ χαλᾷν τὸ δέρμα. καὶ 
-Z/11/53/4	τὸν οἶνον ψυχρὸν μάλιστα διδόναι τούτοις καὶ μηδὲν ὅλως 
-Z/11/53/5	προσφέρειν θερμόν. ἀλλὰ μηδὲ διαδεῖν τὰ κῶλα, μήδ' ἀναγ-
-Z/11/53/6	κάζειν ἐμεῖν, μηδὲ κινεῖν ὅλως. καὶ πνευμάτων εἰσόδους ψυ-
-Z/11/53/7	χόντων ἐπιτεχνᾶσθαι καὶ τὸν ἀέρα τοῦ οἴκου τρέπειν εἰς 
-Z/11/53/8	ψύχουσάν τε καὶ στρυφνὴν ποιότητα, μυρσίναις τε καὶ ἀμπέ-
-Z/11/53/9	λων ἕλιξι καὶ ῥόδοις καταστρωννύντα τοὔδαφος· τούτων 
-Z/11/53/10	οὐδὲν χρήσιμον τοῖς εἰς τὴν γαστέρα ῥεύμασιν, αὔξεται γὰρ 
-Z/11/53/11	εἰς ὅσον ἂν πυκνωθῇ τὸ δέρμα. τοῖς μὲν οὖν ἐπὶ ταῖς κενώ-
-Z/11/53/12	σεσιν ἐκλυομένοις οὕτω βοηθεῖν ἔν γε τῷ παραχρῆμα. τοῖς 
-Z/11/53/13	δ' ἐπὶ πλήθεσιν οὐκ ἔθ' ὁμοίως, ἀλλὰ τρίβειν ἐπὶ πλεῖστον 
-Z/11/53/14	ἐπ' ἐκείνων τὰ κῶλα καὶ θερμαίνειν καὶ διαδεῖν. οἴνου δὲ καὶ 
-Z/11/53/15	τροφῆς ἀπέχειν καὶ λουτρῶν, εἰ πυρέττοιεν· ἀρκεῖ δ' αὐτοῖς 
-Z/11/53/16	μελικράτου τε διδόναι πόμα ἢ θύμου ἢ ὀριγάνου ἢ γλή-
-Z/11/53/17	χωνος ἢ ὑσσώπου ἔχοντος ἐναφηψημένον. ἐπιτήδειον δὲ καὶ  
-Z/11/54/1	ὀξύμελι. καὶ τὰς ἐφ' ὑστέραις δὲ πεπονθυίαις ἐκλυομένας 
-Z/11/54/2	ὡσαύτως ἰᾶσθαι, πλὴν ὀξυμέλιτος, καὶ διαδεῖν καὶ τρίβειν 
-Z/11/54/3	σκέλη μᾶλλον ἢ χεῖρας. καὶ ὥσπερ ἐπ' ἐκκρίσει πολλῇ παρὰ 
-Z/11/54/4	τοὺς τιτθοὺς σικύας ἐπιτίθεμεν, οὕτως αἷς ἀνέσπασται καὶ 
-Z/11/54/5	παρέσπασται, βουβῶσί τε καὶ μηροῖς προσάξομεν. καὶ ταῖς 
-Z/11/54/6	μὲν ῥισὶν ὀσφραντὰ δυσωδέστατα, ταῖς δὲ μήτραις εὐώδη. 
-Z/11/54/7	καὶ τὰ χαλᾷν καὶ θερμαίνειν δυνάμενα φάρμακα προσοίσομεν. 
-Z/11/54/8	εἰ δ' ἄῤῥωστος ὁ στόμαχος εἴη καὶ ταύτῃ λειποθυμοῖεν, 
-Z/11/54/9	ἐπιπλάττειν μὲν τοῖς τονοῦν δυναμένοις, οἷα τά τε διὰ τῶν 
-Z/11/54/10	φοινίκων ἐστὶ καὶ οἴνου καὶ ἀλφίτων καὶ κρόκου καὶ 
-Z/11/54/11	ἀλόης καὶ μαστίχης· ἐπιβρέχειν δὲ τοῖς δι' ἀψινθίου καὶ μηλί-
-Z/11/54/12	νου καὶ μαστιχίνου καὶ νάρδου καὶ οἰνάνθης καὶ οἴνου. καὶ 
-Z/11/54/13	εἰ ἐκκαίοιντο, μιγνύναι τι καὶ τῶν ψυχόντων, οἷον τῆς τε κο-
-Z/11/54/14	λοκύνθης τὸν χυλὸν καὶ τῆς θριδακίνης καὶ τῆς ἀνδράχνης καὶ 
-Z/11/54/15	τοῦ στρύχνου καὶ τῆς σέριος καὶ τοῦ ὄμφακος. οὗτος μέν γε 
-Z/11/54/16	οὐ ψύχει μόνον, ἀλλὰ καὶ στύφει. καὶ ψυχρὸν ὕδωρ τοῖς 
-Z/11/54/17	διακαιομένοις τὸν στόμαχον ὤνησε πολλάκις ἐν καιρῷ δοθὲν, 
-Z/11/54/18	ἄλλως δὲ μεγάλως βλάπτει. καὶ χρὴ μᾶλλον οἴνου θερμοῦ  
-Z/11/55/1	διδόναι τοῖς ἀῤῥώστοις τὸν στόμαχον, εἰ μηδὲν ἄλλο κωλύει· 
-Z/11/55/2	ὤνησε δὲ μεγάλως τοὺς τοιούτους στομάχους καὶ ἡ τῶν ἀκρω-
-Z/11/55/3	τηρίων τρίψις. εἰ δ' ἐπὶ τούτοις βελτίους μὴ γένοιντο, τοὺς 
-Z/11/55/4	μὲν ἐκκαιομένους ἐπὶ λουτρὸν ἄγειν τὴν ταχίστην. ὅσοι δὲ 
-Z/11/55/5	ψύξεώς τινος αἴσθησιν ἔχουσι, τοῦ τε διὰ τριῶν πεπέρεων 
-Z/11/55/6	φαρμάκου καὶ αὐτοῦ τοῦ πεπέρεως μόνου καὶ ἀψινθίου πινόν-
-Z/11/55/7	των. ὅσοι δὲ μοχθηρῶν χυμῶν δακνόντων τὸ στόμα τῆς γα-
-Z/11/55/8	στρὸς ἐκλύονται, διδοὺς ὕδωρ θερμὸν ἢ ὑδρέλαιον ἐμεῖν 
-Z/11/55/9	κελεύειν. εἰ δὲ δυσεμεῖς εἶεν, θάλπειν χρὴ πρότερον αὐτά τε 
-Z/11/55/10	τὰ περὶ τὸν στόμαχον χωρία καὶ πόδας καὶ χεῖρας. εἰ δὲ μηδ' 
-Z/11/55/11	οὕτως δύναιντο, πτερὰ ἢ δακτύλους καθιέντας ἐρεθίζειν. εἰ 
-Z/11/55/12	δὲ μηδ' οὕτως, αὖθις αὐτοῖς ἔλαιον θερμὸν ὅτι κάλλιστον 
-Z/11/55/13	δοτέον. εἴωθε δὲ πολλάκις τοὔλαιον οὐκ εἰς ἔμετον μόνον 
-Z/11/55/14	ὁρμᾷν, ἀλλὰ καὶ τὴν γαστέρα λαπάττειν· ἔστι δὲ καὶ τοῦτο 
-Z/11/55/15	οὐ μικρὸν ἀγαθὸν τοῖς παροῦσιν. ὥστ' εἰ μὴ γένοιτο αὐτό-
-Z/11/55/16	ματον, ἐπιτεχνᾶσθαι χρή· μάλιστα δὲ τοῖς προσθέτοις αὐτὸ 
-Z/11/55/17	πειρᾶσθαι δρᾷν· εἰ δὲ ῥᾷον ἐπὶ τοῖσδε γένοιτο, καὶ ἀψινθίου  
-Z/11/56/1	κόμην ἐναφέψων μελικράτῳ διδόναι πίνειν καὶ οἶνον ἐφε-
-Z/11/56/2	ξῆς· καὶ παντοίως ῥωννύναι τὰ μόρια διά τε τῶν ἔξωθεν 
-Z/11/56/3	ἐπιτιθεμένων φαρμάκων καὶ τοῦ ἀψινθίου ταῖς πόσεσιν. οὐ 
-Z/11/56/4	μὴν κατ' ἀρχὰς κελεύω σε τοῦτο ποιεῖν οὕτως, ἀλλ' ὕστερον, 
-Z/11/56/5	ἡνίκα μὲν ἤδη καθαρὰ τὰ περὶ τὴν κοιλίαν ᾖ· περιεχομένων 
-Z/11/56/6	δ' ἔτι τῶν χυμῶν ἐν αὐτῇ μηδέπω στύφειν, ἀλλ' ἀρκεῖ θάλπειν 
-Z/11/56/7	μόνον, ὡς ἔμπροσθεν εἴρηται. φλέγματος δὲ πολλοῦ καὶ 
-Z/11/56/8	ψυχροῦ κατὰ τὸ στόμα τῆς γαστρὸς ἠθροισμένου, καταντλεῖν 
-Z/11/56/9	μὲν ἐπὶ πλεῖστον, ἐλαίῳ συνέψων ἀψίνθιον· ἐφεξῆς δὲ τοῦ 
-Z/11/56/10	μελικράτου διδόναι ἢ ὑσσώπου ἤ τι τῶν ὁμοίων ἀποβρέχων 
-Z/11/56/11	ὀξυμέλιτός τε καὶ πεπέρεως καὶ τοῦ διὰ τριῶν πεπέρεων καὶ 
-Z/11/56/12	τοῦ διοσπολιτικοῦ φαρμάκου. καὶ τὸ σύμπαν σοι τῆς διαίτης 
-Z/11/56/13	κεφάλαιον τμητικὸν ἔστω. τὰς δ' ἐπὶ ταῖς ἰσχυραῖς ψύξεσιν 
-Z/11/56/14	ἐκλύσεις ὁμοίως τοῖς βουλίμοις ἰᾶσθαι, παντὶ τρόπῳ θερμαί-
-Z/11/56/15	νοντα. τόν τε οὖν οἶνον αὐτοῖς διδόναι θερμῷ κεκραμένον 
-Z/11/56/16	καὶ τροφὰς τὰς θερμαίνειν πεφυκυίας, ἀνατρίβειν τε καὶ θάλ-
-Z/11/56/17	πειν παρὰ πυρί. τὰς δ' ἐπὶ θερμασίᾳ πλείονι γινομένας λειπο-
-Z/11/56/18	θυμίας τοῖς ἐμψύχειν τε καὶ τονοῦν δυναμένοις. ἐμπίπτου- 
-Z/11/57/1	σι γὰρ αὗται μάλιστα τοῖς ἐν ἀέρι πνιγώδει καὶ βαλα-
-Z/11/57/2	νείῳ χρονίσασι. ῥώσεις οὖν αὐτοὺς ἐν μὲν τῷ παραχρῆμα 
-Z/11/57/3	τότε ψυχρὸν ὕδωρ προσραίνων καὶ ῥιπίζων καὶ πρὸς ἄνεμον 
-Z/11/57/4	τρέπων καὶ τρίβων τὸ στόμα τῆς κοιλίας καὶ σπαράττων· 
-Z/11/57/5	ἐφεξῆς δ' ἤδη καὶ οἶνον διδοὺς καὶ τροφάς. τοὺς δὲ διὰ μέγε-
-Z/11/57/6	θος φλεγμονῆς ἢ καὶ κακοήθειαν σφοδροῦ πυρετοῦ λειποθυ-
-Z/11/57/7	μοῦντας ἐν ταῖς εἰσβολαῖς καὶ καταψυχομένους τὰ κῶλα 
-Z/11/57/8	τρίβων ἰσχυρῶς καὶ θάλπων καὶ διαδῶν σκέλη τε καὶ χεῖρας, 
-Z/11/57/9	ἐγρηγορέναι τε κελεύων καὶ σιτίου παντὸς ἀπέχεσθαι καὶ πό-
-Z/11/57/10	ματος. ἄριστον δ' ἐπὶ τούτων προγνῶναι τὸ μέλλον ἔσε-
-Z/11/57/11	σθαι καὶ φθάνειν αὐτὰ πράξαντα πρὸ τοῦ παροξυσμοῦ. καὶ 
-Z/11/57/12	τοὺς διὰ ξηρότητα δὲ συγκοπτομένους ἐν ταῖς τῶν παροξυσ-
-Z/11/57/13	μῶν ἀρχαῖς ἄριστον προγινώσκειν. εἰ γὰρ ὥραις που 
-Z/11/57/14	δύο ἢ τρισὶν ἔμπροσθεν πρὸ τοῦ παροξυσμοῦ θρέψαις, δια-
-Z/11/57/15	κρατεῖσθαί τε πόδας καὶ χεῖρας κελεύσειας, οὐκ ἂν ἀπόλοιντο. 
-Z/11/57/16	εἶναι δὲ χρὴ τὰς τροφὰς εὐπέπτους τε καὶ εὐστομάχους. εἰ δὲ 
-Z/11/57/17	καὶ σφοδρὸν τὸν κίνδυνον ὑπονοήσῃς ἔσεσθαι, φθάνειν οἴνου 
-Z/11/57/18	διδόναι καὶ μάλιστ' εἰς χόνδρον ἑφθὸν τὸν οἶνον ἐπιχέας προσ-
[0057]  [067]  []  []

-Z/11/57/19	φέρειν. εἰ δὲ καὶ ἄρτον ἀντὶ χόνδρου δοίης, ἶσον δύναται.  
-Z/11/58/1	μετρίας δὲ τῆς συγκοπῆς προσδοκωμένης οὐδὲν οἴνου δεῖ, ἀλλ' 
-Z/11/58/2	ἀρκεῖ τηνικαῦτα ῥοιῶν ἢ ἀπίων ἢ μήλων ἤ τινος ἄλλης ὀπώ-
-Z/11/58/3	ρας στυφούσης ταῖς τροφαῖς μιγνύναι. καὶ εἰ ἐπὶ τοῖσδε 
-Z/11/58/4	μετρίως τὸν παροξυσμὸν ἐνέγκοιεν, αὖθις τρέφοντας οὐκ 
-Z/11/58/5	ἀναγκαῖον ὀπώραις χρῆσθαι. ταῦτα μὲν πράττειν, εἰ προ-
-Z/11/58/6	γνοίης τὸ μέλλον ἔσεσθαι. τοῖς δ' ἐξαίφνης εἰς τὸν κίνδυνον 
-Z/11/58/7	ἐμπίπτουσιν οἴνου τε διδόναι θερμοῦ καὶ ἄρτου καὶ χόνδρου 
-Z/11/58/8	σὺν αὐτῷ θερμοῦ παντελῶς ὀλίγον. εἰ γὰρ τούτοις πλεῖον 
-Z/11/58/9	δοίης ἢ δυσπεπτότερα σιτία τοῖς οὕτως ἔχουσιν, οὐ συγκοπή-
-Z/11/58/10	σονται μόνον, ἀλλὰ καὶ πνιγήσονται τελέως. τοῖς δὲ δι' ἔμ-
-Z/11/58/11	φραξιν ἐπικαίρου μορίου λειποθυμοῦσιν ὀξύμελί τε διδόναι 
-Z/11/58/12	καὶ τὸ δι' ὑσσώπου καὶ ὀριγάνου καὶ γλήχωνος καὶ μέλιτος 
-Z/11/58/13	πόμα· καὶ τροφὰς τοῦ τμητικωτέρου τρόπου. τὰ γὰρ παχέα 
-Z/11/58/14	καὶ γλίσχρα μεγάλας ἐν τοῖς τοιούτοις ἐργάζεται βλάβας. 
-Z/11/58/15	ἀλλὰ καὶ τὰ κῶλα τρίβειν τε καὶ διαδεῖν οὐδὲν χεῖρον. ἀγα-
-Z/11/58/16	θὸν δὲ καὶ τοῖς οὖρα κενοῦσι χρῆσθαι πόμασιν, οἷα τά τε δι' 
-Z/11/58/17	ἀνήθου καὶ μαράθρου καὶ σελίνου καὶ πετροσελίνου καὶ  
-Z/11/59/1	ἄμμεως καὶ δαύκου καὶ νάρδου στάχυος· ἐφ' οἷς φανερᾶς 
-Z/11/59/2	οὔσης ἤδη τῆς ὠφελείας οἴνῳ χρῆσθαι λευκῷ καὶ λεπτῷ μὴ 
-Z/11/59/3	πάνυ παλαιῷ. γνωριεῖς δὲ τὰς τοιαύτας ἐμφράξεις ταῖς τ' 
-Z/11/59/4	ἄλλαις ἀνωμαλίαις τῶν σφυγμῶν καὶ μάλισθ' ὅσαι κατὰ μέγε-
-Z/11/59/5	θός τε καὶ μικρότητα καὶ σφοδρότητα καὶ ἀμυδρότητα γίνον-
-Z/11/59/6	ται, μὴ παρούσης τῆς καλουμένης πληθωρικῆς συνδρομῆς, 
-Z/11/59/7	εἰσὶ γὰρ κᾀκείνης κοιναί. γίγνονται δὲ καὶ διαλείποντες ἐπὶ 
-Z/11/59/8	ταῖς μεγάλαις τῶν τοιούτων διαθέσεων οἱ σφυγμοί. ταῦτα 
-Z/11/59/9	μὲν οὖν ἐπὶ πλέον ἐν τοῖς περὶ σφυγμῶν λέγεται. νυνὶ δὲ 
-Z/11/59/10	μεταβῶμεν ἐπὶ τὸν περὶ τῶν ὑπολοίπων ἐκλύσεων λόγον· 
-Z/11/59/11	οἷον ὅσαι τε διὰ ῥῆξιν ἀποστήματος ἢ τομὴν γίγνονται καὶ 
-Z/11/59/12	ὅσαι διὰ κένωσιν ἀθρόαν ἐν ὑδέροις. ἀπόχρη δὲ τούτοις ἐν 
-Z/11/59/13	μὲν τῷ παραυτίκα τοῖς ὀσφραντικοῖς ἀνακτήσασθαι· μικρὸν 
-Z/11/59/14	δ' ὕστερον ῥοφήμασιν εὐπέπτοις χρῆσθαι. εἰ δὲ διὰ λύπην 
-Z/11/59/15	ἢ χαρὰν ἢ φόβον ἢ θυμὸν ἢ ἔκπληξιν ἐκλυθεῖεν, ὀσφρητι-
-Z/11/59/16	κοῖς τε καὶ ταῖς τῶν ῥινῶν καταλήψεσιν ἀνακτησάμενον ἐμεῖν 
-Z/11/59/17	ἀναγκάζειν. ὡσαύτως δὲ καὶ τοὺς ἐπὶ τραύμασιν ἢ καθάρ- 
-Z/11/60/1	σεσιν ἢ ἀλγήμασι τοῖς κατὰ τὰ ἄρθρα καὶ νεῦρα καὶ τῶν 
-Z/11/60/2	μυῶν τοὺς τένοντας ἔν γε τῷ παραχρῆμα δεῖ ἀνακτᾶσθαι· 
-Z/11/60/3	μετὰ δὲ ταῦτα τὴν προσήκουσαν ποιεῖσθαι τοῦ παθήματος 
-Z/11/60/4	θεραπείαν. αἱ δ' ἐπὶ τοῖς κωλικοῖς πάθεσιν ἢ τοῖς εἰλεοῖς 
-Z/11/60/5	ἤ τινι τῶν οὕτω μεγάλας ἐπιφερόντων ὀδύνας ἑπόμεναι λει-
-Z/11/60/6	ποθυμίαι ταῖς τε τῶν πεπονθότων μορίων ἀλέαις μάλιστα 
-Z/11/60/7	καθίστανται καὶ ταῖς τῶν ἄκρων τρίψεσιν. τὰς δὲ δι' ἀῤῥω-
-Z/11/60/8	στίαν οἰκείαν τῶν διοικουσῶν τὸ σῶμα δυνάμεων ἐκλύσεις 
-Z/11/60/9	ἐπὶ δυσκρασίᾳ τῶν μορίων ἐκείνων γιγνομένας, ὅθεν αἱ δυνά-
-Z/11/60/10	μεις ὁρμῶνται, ταῖς ἐναντίαις δυσκρασίαις ἰᾶσθαι προσήκει, 
-Z/11/60/11	θερμαίνοντας μὲν τὰς ψυχρὰς, ψύχοντας δὲ τὰς θερμὰς, ἐπί 
-Z/11/60/12	τε τῶν ἄλλων ἀνάλογον. ἡ μὲν οὖν ζωτικὴ καλουμένη δύνα-
-Z/11/60/13	μις, ἣν ἐκ καρδίας ὁρμωμένην ἐδείξαμεν, ἐκ τῶν ἀμυ-
-Z/11/60/14	δρῶν σφυγμῶν γνωρίζεται. ἡ δ' ἐξ ἥπατος μὲν ὁρμωμένη, 
-Z/11/60/15	θρεπτικὴ δ' ὀνομαζομένη, ταῖς αἱματώδεσι διαχωρήσεσι κατ' 
-Z/11/60/16	ἀρχὰς μὲν ὑδατώδεσί τε καὶ λεπταῖς γιγνομέναις, ὕστερον δὲ 
-Z/11/60/17	παχείαις, οἵαπερ ἡ ἀμοργή. τὴν δ' ἀπ' ἐγκεφάλου μὲν ὁρμω-
-Z/11/60/18	μένην δύναμιν ἐξαιρέτως δ' ὑπό τινων ὀνομαζομένην ψυχι- 
-Z/11/61/1	κὴν, τῇ ἐπὶ τὰς προαιρετικὰς κινήσεις ἀῤῥωστίᾳ γνωρίζομεν. 
-Z/11/61/2	ἀλλὰ περὶ μὲν τῶν τοιούτων διαθέσεων ἰδίᾳ σοι γράψομεν 
-Z/11/61/3	ἐν ἑτέρῳ γράμματι, πάμπολλα γάρ ἐστιν ἐν αὐτοῖς παρορώ-
-Z/11/61/4	μενα τοῖς ἰατροῖς. 
-Z/11/61/5	  Ἐπεὶ δὲ τὸν περὶ τῶν συμπτωμάτων λό-
-Z/11/61/6	γον πεποιήμεθα μέχρι δεῦρο, πάλιν ἐπάνιμεν πρὸς τὰ ἐξ ἀρχῆς 
-Z/11/61/7	ἕνα κοινὸν ἐπὶ πάντων ἔχοντες σκοπὸν, ἐπισκέπτεσθαι τὴν 
-Z/11/61/8	ἐργαζομένην ἕκαστον αὐτῶν αἰτίαν· αὗται γὰρ ἐνδείξονταί 
-Z/11/61/9	σοι τὴν προσήκουσαν ἴασιν. οἷον εἴ τις ἀλγοίη τὴν κεφαλὴν, 
-Z/11/61/10	εἰ μὲν ἀσώδης εἴη καὶ καρδιώττοι, κελεύειν ἐμεῖν, ἐμεῖται γὰρ 
-Z/11/61/11	ἢ χολὴν ἢ φλέγμα ἢ ἄμφω. μηδενὸς δ' ἐπισήμου κατὰ τὴν 
-Z/11/61/12	γαστέρα παθήματος ὑποφαινομένου σκοπεῖσθαι, πότερον 
-Z/11/61/13	πλῆθός ἐστιν ἢ ἔμφραξις ἢ φλεγμονή τινος τῶν ἐν τῇ κε-
-Z/11/61/14	φαλῇ μορίων· εὑρήσεις δὲ πρῶτον μὲν, εἰ δι' ὅλης αὐτῆς 
-Z/11/61/15	ἐκτέταται τὸ ἄλγημα πυνθανόμενος, εἰ κατά τινα τῶν μορίων 
-Z/11/61/16	ἐρείδει σφοδρότερον. ἔπειτα δὲ πότερον μετὰ βάρους ἢ τά-
-Z/11/61/17	σεως ἢ δήξεως ἢ σφυγμοῦ. τὰ γὰρ μετὰ βάρους ἀλγήματα 
-Z/11/61/18	πλῆθος δηλοῖ· τὰ δὲ μετὰ δήξεως ἢ ἀτμῶν ἢ χυμῶν δριμύ- 
-Z/11/62/1	τητα· τὰ δὲ μετὰ σφυγμοῦ φλεγμονήν· τὰ δὲ μετὰ τάσεως, 
-Z/11/62/2	εἰ μὲν ἄνευ βάρους καὶ σφυγμοῦ καὶ πνεύματος ἀπέπτου καὶ 
-Z/11/62/3	φυσώδους, πλῆθος· εἰ δὲ μετὰ σφυγμοῦ, καὶ φλεγμονὴν ὑμε-
-Z/11/62/4	νώδους σώματος· εἰ δὲ μετὰ βάρους, πλῆθος ἐντὸς τῶν ὑμέ-
-Z/11/62/5	νων ἐνισχόμενον. ὅταν οὖν παντάπασι ταῦτα διορισθείη, 
-Z/11/62/6	τὴν ἐργαζομένην ἕκαστον αὐτῶν αἰτίαν σκοπεῖν χρή. ἐκείνη 
-Z/11/62/7	γὰρ ἐνδείξεταί σοι τὴν θεραπείαν· οἷον εἰ πλῆθος εἴη περιεχό-
-Z/11/62/8	μενον ἀτμῶν ἢ χυμῶν, ἐπισκοπεῖσθαι, πότερον διὰ μέγεθος 
-Z/11/62/9	πυρετῶν οἱ χυμοὶ χυθέντες τε καὶ οἱονεὶ ζέσαντες ἐπὶ τὴν 
-Z/11/62/10	κεφαλὴν ὥρμησαν, ἢ διὰ τὴν τοῦ μέρους ἀῤῥωστίαν ἢ διὰ 
-Z/11/62/11	τὴν ἐν παντὶ τῷ σώματι πλησμονήν· ταύτην μὲν γὰρ οὐκ 
-Z/11/62/12	ἂν χαλεπῶς ἰάσαιο ταῖς τοῦ ὅλου κενώσεσι. τὴν δ' ἐπ' 
-Z/11/62/13	ἀσθενείᾳ τοῦ μορίου τὸ μέν τι πάντῃ τοῦ σώματος ἀντι-
-Z/11/62/14	σπῶν, τὸ δέ τι ταῖς τοῦ μέρους ἰάσεσιν. ἀντισπάσεις μὲν οὖν 
-Z/11/62/15	κλύσμασί τε δριμέσι καὶ δεσμοῖς καὶ τρίψεσι τῶν κάτω πολ-
-Z/11/62/16	λαῖς, καὶ ἢν οὕτω δέῃ, καὶ τοῦ αἵματος ἀπάγων τί. τὸ δὲ 
-Z/11/62/17	μόριον ἐξιάσῃ, καθ' ὃν μὲν καιρὸν ἀντισπᾷς εἰς τὸ ὅλον 
-Z/11/62/18	σῶμα, ταῖς ἀπωθεῖσθαί τι τῆς κεφαλῆς δυναμέναις ἐπι- 
-Z/11/63/1	βροχαῖς· μετὰ δὲ ταῦτα ταῖς κενούσαις· εἰς ὕστερον δὲ ταῖς 
-Z/11/63/2	τονούσαις. ἀπωθεῖται μὲν οὖν ἔλαιον τὸ καλούμενον ὠμο-
-Z/11/63/3	τριβὲς ἢ ἄλλο τι τῶν τοιούτων παραπλήσιον, οἷον ὀξυρό-
-Z/11/63/4	δινόν τε καὶ ῥόδινον αὐτὸ καθ' αὑτὸ, καὶ ὅσα διὰ τῶν 
-Z/11/63/5	τοῦ μήκωνος κωδιῶν καὶ θαλλῶν ἐλαίας τῶν ἁπαλῶν καὶ 
-Z/11/63/6	κιττοῦ τῶν κορύμβων ἡδυόσμου τε τοῦ χλωροῦ καὶ σισυμ-
-Z/11/63/7	βρίου σκευάζεται· χρῆσθαι δ' αὐτοῖς ἐπὶ μὲν ὠμοτέρου τε 
-Z/11/63/8	καὶ ψυχροτέρου πλήθους χλιαροῖς· ἐπὶ δὲ θερμοτέρου καὶ 
-Z/11/63/9	χολωδεστέρου ψυχροῖς. κενοῖ δὲ καὶ διαφορεῖ τὸ θερμὸν 
-Z/11/63/10	ἔλαιον αὐτό τε καθ' αὑτὸ καὶ μᾶλλον εἰ παλαιὸν ἢ σι-
-Z/11/63/11	κυώνιον εἴη ἢ καὶ ἄνηθον ἐναφηψημένον ἔχοι· τὸ γὰρ μὴ 
-Z/11/63/12	πάνυ παχείων μήτε γλίσχρων χυμῶν πλῆθος ἱκανῶς 
-Z/11/63/13	διὰ τῶν τοιούτων κενώσεις· ἀλλὰ καὶ ἢν σπονδύλιον ἢ 
-Z/11/63/14	ἕρπυλλον ἐναφέψοις ἢ γλήχωνος κόμην ἢ καλαμίνθης ἢ 
-Z/11/63/15	ἡδυόσμου τε καὶ σισυμβρίου, κενώσεις οὕτω καὶ τὸ παχύ-
-Z/11/63/16	τερον. αὐτὰ δὲ ταῦτα καὶ τόνον τινὰ δίδωσι τοῖς μορίοις 
-Z/11/63/17	καὶ ῥώννυσι τὰ ἠσθενηκότα. χρηστέον οὖν αὐτοῖς ἐφεξῆς, 
-Z/11/63/18	μέχρι παντελοῦς ἰάσεως. καὶ εἰ δεήσειε, διά τε ῥινῶν καὶ  
-Z/11/64/1	ὑπερώας καθαίρειν καὶ πταρμοὺς κινεῖν. καὶ ἢν ἐπὶ λου-
-Z/11/64/2	τρὸν ἀγάγῃς τὸν ἄνθρωπον, ἀνατρίβειν τε ξηραῖς σινδόσι 
-Z/11/64/3	τὴν κεφαλὴν καὶ χωρὶς ἐλαίου διαπλάττειν, ἁλί τε καὶ νίτρῳ 
-Z/11/64/4	καὶ νάπυϊ. ταῦτα μὲν δὴ τῆς ἐπ' ἀῤῥωστίας τοῦ μορίου 
-Z/11/64/5	κεφαλαλγίας ἰάματα. τῆς δ' ἐπὶ μεγέθους πυρετῶν, τῆς μὲν 
-Z/11/64/6	ἰαμάτων δεομένης, αἱ ψυχραὶ ποιότητες καὶ δυνάμεις δι' 
-Z/11/64/7	ὑδρελαίου τε καὶ ὀξυροδίνου καὶ μήκωνος κωδιῶν ἐπιβροχαὶ 
-Z/11/64/8	συγκείμεναι ἁρμόζουσι. τῆς δὲ κρίσιμον αἱμοῤῥαγίαν ἢ ἔμε-
-Z/11/64/9	τον δηλούσης ἰάματα μὲν οὐ χρὴ ζητεῖν· οὐδὲ γὰρ σύμ-
-Z/11/64/10	πτωμά τι τήν γε τοιαύτην νομιστέον, ἀλλὰ μᾶλλον ἀγαθὸν 
-Z/11/64/11	σημεῖον, ὥσπερ καὶ τἄλλα τὰ πρὸ τῶν κρίσεων ἃ τοὺς μὲν 
-Z/11/64/12	πολλοὺς ἐκφοβεῖ, χρηστὸν δέ τι δηλοῖ. κάλλιστον δὲ δύνα-
-Z/11/64/13	σθαι γνωρίζειν σῶμα ταραττόμενον ὑπὸ φύσεως παρα-
-Z/11/64/14	σκευαζομένης ἐπί τε τὰς ἄλλας ἐκκρίσεις καὶ οὐχ ἥκιστα τὰς 
[0057]  [067]  []  []

-Z/11/64/15	δι' ἐμέτων τε καὶ αἱμοῤῥαγίας, ὧν ἀχώριστόν ἐστι σημεῖον 
-Z/11/64/16	ἡ κεφαλαλγία. λέγεται δ' ἐπὶ πλέον μὲν ἑτέρωθι πάντα. τὸ 
-Z/11/64/17	δὲ νῦν εἰδέναι, καθ' ὅσον ἐγχωρεῖ τὴν ἐξ ἀρχῆς φυλάττοντα 
-Z/11/64/18	προαίρεσιν διὰ συντόμων εἰπεῖν, τὶ περὶ αὐτῶν εἰρήσεται.  
-Z/11/65/1	σκεπτέον οὖν πρῶτον μὲν τὸ τῶν πυρετῶν εἶδος, εἰ θερμοὶ 
-Z/11/65/2	καὶ διακαεῖς. ἐκκρίσεσι γὰρ οἱ τοιοῦτοι φιλοῦσι κρίνεσθαι· 
-Z/11/65/3	καθάπερ οἱ μαλακώτεροί τε καὶ οἷον σμυχόμενοι χρονίζουσί 
-Z/11/65/4	τε καὶ εἰς ἀποστάσεις ὁρμῶσι τὰ πολλά. δεύτερον δὲ, εἰ σω-
-Z/11/65/5	τήριόν ἐστι τὸ νόσημα, τίς γὰρ ἀγαθὴ κρίσις ἐν τῷ ὀλεθρίῳ 
-Z/11/65/6	νοσήματι ἐλπισθείη; τρίτον ἐπὶ τοῖσδε τὸν καιρὸν τῆς ὅλης 
-Z/11/65/7	νόσου σκοπεῖν. εἰ γὰρ ἀρχῆς ἢ ἐπιδόσεώς ἐστι σημεῖον 
-Z/11/65/8	μηδέπω δ' ἀκμῆς μηδὲ πέψεως γνωρίσματα δι' οὔρων ἢ 
-Z/11/65/9	πτυσμάτων ἢ ἀποπατημάτων, οὐκ ἐνδέχεται κρίσιν ἀγαθὴν 
-Z/11/65/10	γενέσθαι. ταῦτα μέν ἐστιν ἐξ ὧν ἄν τις ἐλπίσειε δι' ἐκκρί-
-Z/11/65/11	σεως κριθήσεσθαι τὸ νόσημα. τοῦ δὲ νῦν ἤδη καὶ μηκέτι 
-Z/11/65/12	μέλλοντος σημεῖα τάδε· δυσφορία προηγεῖται κρίσεως ἁπά-
-Z/11/65/13	σης· καὶ εἰ μὲν ἐν ἡμέρᾳ μέλλοι κριθήσεσθαι τὸ νόσημα, 
-Z/11/65/14	νύκτωρ· εἰ δ' ἐν νυκτὶ, δι' ἡμέρας. εἰ οὖν τοιοῦτόν τι βλέ-
-Z/11/65/15	ποις, ἐπισκοπεῖσθαι δεῖ πόσην ἄγει τὴν ἀπὸ τοῦ νοσεῖν ἡμέ-
-Z/11/65/16	ραν ὁ ἄνθρωπος. εἰσὶ γὰρ καὶ αἳ κρίνειν πεφύκασι κᾂν 
-Z/11/65/17	βραχείας ὁρμῆς τῆς φύσεως λάβωνται. πολλοὶ δ' ἐν μὲν 
-Z/11/65/18	ταῖς σφοδραῖς κινήσεσιν ὅλως οὐ δύνανται τὸ μέγεθος συνο- 
-Z/11/66/1	ρᾷν τῆς ταραχῆς, εἰ κατὰ τὴν φύσιν ἐστὶ τῆς ἡμέρας. ἡ 
-Z/11/66/2	μὲν γὰρ ἑβδόμη ἡμέρα καὶ κατὰ τὰς βραχείας παρασκευὰς 
-Z/11/66/3	τῆς φύσεως ἐξορμᾷ πρὸς τὴν διὰ κενώσεως κρίσιν. ἡ δ' 
-Z/11/66/4	ἕκτη μεγάλης τε δεῖται τῆς παρασκευῆς καὶ πολλάκις μὲν 
-Z/11/66/5	οὐδ' ἔκρινεν. εἰ δέ γε ἔκρινεν, οὔτε χωρὶς κινδύνου οὔτε 
-Z/11/66/6	πιστῶς. οὕτω δὲ καὶ τῶν ἄλλων ἡμερῶν ἑκάστης ἐστί τις 
-Z/11/66/7	ἴδιος φύσις, ἣν ἐν τοῖς περὶ κρισίμων διοριζόμεθα. φέρε 
-Z/11/66/8	δὴ καὶ τὴν ἡμέραν εἶναι κατὰ τὸ τῆς ταραχῆς μέγεθος. εἶτ' 
-Z/11/66/9	ἐφεξῆς σκοπεῖν, ὁποία τις ἡ κρίσις ἔσται· περὶ μὲν οὖν 
-Z/11/66/10	τῶν ἄλλων οὐδὲν δεόμεθα λέγειν νῦν. εἰ δ' ἔμετος ἢ αἵμα-
-Z/11/66/11	τος ἔκκρισις διὰ ῥινῶν ἔσεσθαι μέλλοι, ταύταις γὰρ ἐλέγο-
-Z/11/66/12	μεν ταῖς ἐκκρίσεσιν ἕν τι τῶν σημείων εἶναι τὴν κεφαλαλ-
-Z/11/66/13	γίαν, ἐκ τῶνδε μάλιστα διορίζεσθαι· πρῶτον μὲν εἰ 
-Z/11/66/14	μὴ κατ' ἀρχὰς εὐθὺς εἰσέβαλεν οἷον σύμπτωμά τι τοῦ 
-Z/11/66/15	νοσήματος, ἀλλ' ἐν τῇ πρὸ τῆς κρίσεως ταραχῇ. δεύτερον 
-Z/11/66/16	δ' εἰ καὶ ὁ τράχηλος συναλγοίη καὶ ὑποχόνδριον ἀνασπώ-
-Z/11/66/17	μενον εἴη καὶ εἰ δύσπνοιά τις αἰφνίδιος, οἱονεὶ στενοχωρου-
-Z/11/66/18	μένου τοῦ θώρακος. εἰ γὰρ ἐπὶ τούτοις ἅπασιν ἐξαίφνης  
-Z/11/67/1	ὀγκούμενοι οἱ σφυγμοὶ μὴ καταπίπτοιεν εἰς μικρότητα μηδ' 
-Z/11/67/2	ἀμυδροὶ γίγνοιντο, παραχρῆμα τὴν κρίσιν ἐλπίζειν· εἰ δὲ πρὸς 
-Z/11/67/3	τῷ μὴ καταπίπτειν εἰς ὕψος ἀρθεῖεν καὶ σφοδρότητα προσ-
-Z/11/67/4	λάβοιεν, ἐπιβλέπειν ἤδη χρὴ τὸ πρόσωπον τοῦ νοσοῦντος· εἰ 
-Z/11/67/5	γὰρ καὶ πάλλοιτό τι τῶν ἐν αὐτῷ μορίων ἢ σφύζοιεν αἱ ἐν 
-Z/11/67/6	τοῖς κροτάφοις φλέβες ἢ μῆλον ἢ ῥὶς ἢ ὀφθαλμὸς ἐρυθρό-
-Z/11/67/7	τερα γίγνοιντο, τὴν κρίσιν μᾶλλον ἐλπίζειν. εἰ δὲ καὶ δακρύ-
-Z/11/67/8	ουσιν ἄκοντες ἢ μαρμαρυγὰς ὁρᾷν φαντάζοιντο καὶ τὰς 
-Z/11/67/9	χεῖρας ἐπὶ τὰς ῥῖνας φέροιεν ὡς κνώμενοι, τηνικαῦτα μὲν 
-Z/11/67/10	οὐκέτι μέλλον, ἀλλ' ἤδη ῥέον ὄψει τὸ αἷμα. κνησαμένων γὰρ 
-Z/11/67/11	αὐτῶν ἅπαξ που καὶ δὶς εὐθὺς ἐκρήγνυται. μὴ καταπλαγῇς 
-Z/11/67/12	δ' ἐν τούτοις, ἢν παραφρονοῦντα τὸν ἄνθρωπον καὶ ἀναπη-
-Z/11/67/13	δῶντα θεάσαιο. καὶ γὰρ καὶ ταῦτα τῆς ἄνω φορᾶς τῶν 
-Z/11/67/14	χυμῶν γνωρίσματα. καθάπερ ἥ τε δύσπνοια καὶ τὸ ὑποχόν-
-Z/11/67/15	δριον ἀνασπώμενον, ὅ τε τράχηλος ἅμα τῇ κεφαλῇ βαρυνό-
-Z/11/67/16	μενος· ἀλλά σοι σὺν τούτοις ἕν τι σημεῖον ἔστω καὶ ἡ παρα-
-Z/11/67/17	φροσύνη. καὶ ταῦτα μὲν οὖν ἱκανὰ γνωρίσματα. προσέρχεται 
-Z/11/67/18	δ' αὐτοῖς πολλάκις ἥ τε τοῦ νοσοῦντος ἡλικία τε καὶ φύσις  
-Z/11/68/1	βεβαιοῦσα τὴν ἐλπίδα καὶ προσέτι τοῦ ἔτους ὁ καιρὸς, ἥ τε 
-Z/11/68/2	παροῦσα κατάστασις. εἰ γὰρ μειράκιον εἴη τὸ νοσοῦν ἢ 
-Z/11/68/3	ἄλλως φύσει θερμὸν ἢ πολύαιμον, ἔτι μᾶλλον ἐλπίσεις. εἰ δὲ 
-Z/11/68/4	καὶ πρόσθεν αὐτῷ πολλάκις αἷμα διὰ ῥινῶν ἐπεφάνη, νοσοῦντί 
-Z/11/68/5	τε καὶ ὑγιαίνοντι, τοῦτο μὲν καὶ μόνον ἱκανὸν αἱμοῤῥαγίας 
-Z/11/68/6	ἐλπίδα παρασχεῖν. εἰ δὲ καὶ τὸν καιρὸν τοῦ ἔτους ὁρῴης 
-Z/11/68/7	θέρος, ἢ οὐ θέρος μὲν, ἄλλως δὲ θερμὴν τὴν παροῦσαν κατά-
-Z/11/68/8	στασιν, ἆρ' οὐκ ἄν τινα καὶ παρὰ τούτων ἔνδειξιν λάβοις; 
-Z/11/68/9	εἰ δὲ καὶ πολλοὶ κατ' ἐκεῖνον τὸν καιρὸν αἱμοῤῥαγίας εἶεν 
-Z/11/68/10	κεκριμένοι, καὶ τοῦτ' ἂν αὐξήσειέ σου τὴν ἐλπίδα, καὶ εἰ πληθω-
-Z/11/68/11	ρικὸν εἴη τὸ σῶμα καὶ εἰ συνηθῶν ἐκκρίσεων ἐπίσχεσις. ἐμοὶ 
-Z/11/68/12	μὲν οὐδ' ὅλως χαλεπὸν εἶναι δοκεῖ, τοσαῦτα καὶ τοιαῦτα γνω-
-Z/11/68/13	ρίσματα μελλούσης αἱμοῤῥαγίας ἔχοντα δύνασθαι προγινώσκειν, 
-Z/11/68/14	ἀλλ' ἄτοπόν τε καὶ δεινῶς ἀμαθὲς τὸ μὴ προγνῶναι. τῇ δ' 
-Z/11/68/15	ὀλιγωρίᾳ τῶν νῦν ἰατρῶν θαυμάζεται τὰ μὴ θαυμαστά. καὶ 
-Z/11/68/16	γὰρ εἴτ' ἐξ ἀριστεροῦ μυκτῆρος εἴτ' ἐκ δεξιοῦ ῥυήσεται τὸ 
-Z/11/68/17	αἷμα, χαλεπὸν μὲν οὐδὲν ἐκ τῶν εἰρημένων προγινώσκειν, τοῖς 
-Z/11/68/18	πολλοῖς δὲ τῶν ἰατρῶν οὐ μόνον χαλεπὸν, ἀλλ' οὐδὲ δυνατὸν  
-Z/11/69/1	ὅλως εἶναι δοκεῖ· καί τοι καὶ ταύτας καὶ τὰς ἄλλας ἐκκρί-
-Z/11/69/2	σεις ἁπάσας ἔνεστι προγνῶναι, δύο ταῦτα σκοπουμένῳ· τό 
-Z/11/69/3	τε ὅθεν ἡ ὁρμὴ τῆς φύσεως καὶ τὸ ποῦ. καὶ γὰρ συνερ-
-Z/11/69/4	γήσομεν ταῖς ἐλλείψεσι καὶ κωλύσομεν τὰς ἀμέτρους γινο-
-Z/11/69/5	μένας φορὰς, εἰ ταῦτα γινώσκοιμεν· οἷον αὐτίκα τὰς ἀπὸ 
-Z/11/69/6	σπληνὸς αἱμοῤῥαγίας αἱ κατὰ τὸ ἀκριβέστερον ὑπο-
-Z/11/69/7	χόνδριον ὑποτιθέμεναι μεγάλαι σικύαι ῥᾳδίως ἀντισπῶσι, 
-Z/11/69/8	τὰς δ' ἀπὸ τοῦ ἥπατος αἱ κατὰ τὸ δεξιόν. κᾀπὶ τῶν 
-Z/11/69/9	ἄλλων ὁ αὐτὸς λόγος. ἐξ ἑνὸς γὰρ περὶ πάντων δυνήσῃ 
-Z/11/69/10	συλλογίζεσθαι τό γε καθόλου σκοπούμενος. ὥστε κᾀγὼ 
-Z/11/69/11	τῇδε καταπαύσω τὸν παρόντα λόγον. ἐφεξῆς δὲ περί τε 
-Z/11/69/12	τῶν ἐπὶ ταῖς φλεγμοναῖς ἀναπτομένων πυρετῶν δίειμί σοι 
-Z/11/69/13	καὶ τῶν ἄλλων παθῶν, ὅσα καθ' ἕκαστον τῶν τοῦ σώμα-
-Z/11/69/14	τος μορίων συνίσταται. φλεγμονὰς δ' οἱ μὲν παλαιοὶ 
-Z/11/69/15	τὰς οἷον φλογώσεις ὠνόμαζον· οἱ δὲ νεώτεροι οὐ πάσας 
-Z/11/69/16	οὔτε γὰρ τὸν ἕρπητα οὔτε τὸ ἐρυσίπελας οὔτ' ἄλλο 
-Z/11/69/17	οὐδὲν τῶν τοιούτων ταῖς φλεγμοναῖς συναριθμοῦσιν, ἀλλ' 
-Z/11/69/18	ἑνὶ μόνῳ τῶν θερμῶν παθημάτων ἐπιφέρουσι τοῦτο τὸ  
-Z/11/70/1	ὄνομα, τὸ μετ' οἰδήματος σκληροῦ καὶ ὀδύνης σφυγματώδους. 
-Z/11/70/2	οὐ μὴν τούτῳ γε μόνῳ πυρετοὺς καὶ πόνους ἑπομένους ὁρῶ-
-Z/11/70/3	μεν, ἀλλ' ἅπασιν ἁπλῶς τοῖς θερμοῖς καὶ οἷον ζέουσι πάθεσι. 
-Z/11/70/4	περί τε οὖν τούτων καὶ τῶν ἄλλων ὅσα τοιαῦτα νοσήματα 
-Z/11/70/5	τὸν ἑξῆς ποιησόμεθα λόγον.  
-Z/11/71/t1	{ΓΑΛΗΝΟΥ ΤΩΝ ΠΡΟΣ ΓΛΑΥΚΩΝΑ ΘΕΡΑ-
-Z/11/71/t2	      ΠΕΥΤΙΚΩΝ ΒΙΒΛΙΟΝ Β.} 
-Z/11/71/1	  Περὶ δὲ τῶν καθ' ἕκαστον μέρος τοῦ σώ-
-Z/11/71/2	ματος παθῶν, ὦ Γλαύκων, ἑξῆς ἐροῦμεν ἀπὸ φλεγμονῆς ἀρξά-
-Z/11/71/3	μενοι. καὶ γὰρ πλειστάκις αὕτη γίνεται καὶ πλείστας ἔχει 
-Z/11/71/4	διαφοράς· καὶ πάσαις αὐταῖς πυρετοὶ πυφύκασιν ἕπεσθαι. 
-Z/11/71/5	κοινὸν μὲν οὖν ἁπάσαις ἡ ἄμετρός ἐστι θερμασία καὶ οἷον 
-Z/11/71/6	φλόγωσις, ὅθεν περ καὶ τὸ τῆς φλεγμονῆς ὄνομα κατ' αὐτῶν 
-Z/11/71/7	ἐπιφέρειν ἔθος ἦν τοῖς παλαιοῖς. ἰδίαν δὲ καθ' ἑκάστην 
-Z/11/71/8	εὕροις ἄν τινα διαφορὰν, ἐξ ἧς τό τε εἶδος αὐτῆς γνωριεῖς 
-Z/11/71/9	καὶ τῆς προσηκούσης εὐπορήσεις ἰάσεως. ἑτέρως μὲν γὰρ ἕρπη- 
-Z/11/72/1	τας, ἑτέρως δ' ἐρυσιπέλατα, ἑτέρως δὲ φύγεθλα καὶ τἄλλα 
-Z/11/72/2	τῶν φλεγμονῶν εἴδη θεραπεύσεις. ὥστε πάλιν ἡγεῖται κᾀν-
-Z/11/72/3	ταῦθα διαγινώσκειν ὀρθῶς τὰ πάθη δύνασθαι. καί σοι 
-Z/11/72/4	πειράσομαι τοῦτο πρῶτον γράψαι, διελόμενος ἐξ ἀρχῆς περὶ 
-Z/11/72/5	τῶν κατὰ τὰς φλεγμονὰς πάσας διαφορῶν. πρώτη μὲν οὖν 
-Z/11/72/6	διαφορὰ φλεγμονῆς ἐστι, καθ' ἣν τὴν μὲν αὐτῆς ὑγρὰν, τὴν 
-Z/11/72/7	δὲ ξηρὰν εἶναι συμβέβηκεν. ὑγρὰν μὲν ἥτις ἂν ἐκ ῥεύματος 
-Z/11/72/8	θερμοῦ τὸ μόριον καταλαμβάνοντος γίγνηται· ξηρὰν δ' ὅταν 
-Z/11/72/9	μηδενὸς ἐπιῤῥυέντος τὴν σύμφυτον θερμασίαν ἐκπυρωθῆναι 
-Z/11/72/10	συμβῇ. τοῦτο δὲ μέχρι μέν τινος οἷον πυρετός ἐστι τοῦ μορίου· 
[0057]  [067]  []  []

-Z/11/72/11	ἐπειδὰν δὲ εἰς ἄμετρον ἤδη θερμότητα καὶ ξηρότητα 
-Z/11/72/12	προήκῃ, φθορὰ καὶ νέκρωσις παντελὴς γίγνεται, ὅθεν οὐδ' 
-Z/11/72/13	εἰς πλείω τέμνεσθαι πέφυκεν, ὥσπερ ἡ ἑτέρα διαφορὰ καθ' 
-Z/11/72/14	ἣν ἐπιῤῥεῖν τινας χυμοὺς ἐλέγομεν τῷ μέρει. πολλὰ γὰρ τὰ 
-Z/11/72/15	ταύτης εἴδη· αἵματος μὲν γὰρ ἐπιῤῥυέντος ἕτερον· χολῆς δὲ 
-Z/11/72/16	ξανθῆς ἕτερον· ἀμφοῖν δ' ἅμα τρίτον ἄλλο. καὶ μὲν δὴ καὶ 
-Z/11/72/17	καθ' ἕκαστον αὐτῶν ἢ σεσηπός ἐστιν ἤδη τὸ ἐπιῤῥέον ἢ ἐν 
-Z/11/72/18	τῷ μορίῳ σφηνούμενον σήπεται· καὶ ἤτοι παχὺ τὴν σύστασιν  
-Z/11/73/1	ἢ λεπτὸν ἢ χρηστὸν ἢ δριμύ. αἵματος μὲν οὖν χρηστοῦ καὶ 
-Z/11/73/2	συμμέτρου τῷ πάχει ῥυέντος εἴς τι μόριον ἀθρόως καὶ διὰ 
-Z/11/73/3	τὸ πλῆθος σφηνωθέντος, ὀδύνη σφοδρὰ καταλαμβάνει τὸν 
-Z/11/73/4	ἄνθρωπον, ἤν γε μὴ παντελῶς δυσαίσθητον ᾖ τὸ μόριον· 
-Z/11/73/5	καὶ σφυγμὸς ἀνιαρὸς ἐν τῷ βάθει καὶ τείνεσθαι πάντῃ νομίζει 
-Z/11/73/6	καὶ θλᾶσθαι τὸ μόριον καὶ θερμασίας αἰσθάνεσθαι πλείονος, 
-Z/11/73/7	ὡς διακαίεσθαι δοκεῖν καὶ ἀναψύχεσθαι ποθεῖν· καὶ ἔρευθος 
-Z/11/73/8	ἐπανθεῖ τοιοῦτον, οἷον τοῖς λελουμένοις ἢ παρὰ τῷ πυρὶ 
-Z/11/73/9	θαλφθεῖσιν ἤ πως ἄλλως θερμανθεῖσι. τοῦτο τὸ πάθος τὴν 
-Z/11/73/10	τοῦ γένους ὅλου προσηγορίαν ἀπηνέγκατο καὶ καλεῖται φλεγ-
-Z/11/73/11	μονὴ, ἄλλοις παραπλησίως πολλοῖς εἴδεσι λαμβάνουσι τὸ τοῦ 
-Z/11/73/12	γένους ἐπιφερόμενον ὄνομα. καὶ γίνεται συνεχῶς ἐπὶ πάσῃ 
-Z/11/73/13	σχεδὸν προφάσει· καὶ γὰρ καὶ τρώσεσι καὶ σπάσμασι καὶ 
-Z/11/73/14	θλάσμασι καὶ ῥήγμασι καὶ τοῖς ἐκ τῶν γυμνασίων καμάτοις, 
-Z/11/73/15	ἐξαρθρήμασί τε καὶ κατάγμασι καὶ τοῖς αὐτομάτοις ἕλκεσιν 
-Z/11/73/16	ἐπιγίγνεται· καὶ χωρὶς δὲ τούτων ἁπάντων, ὅταν εἰς ἄμετρον 
-Z/11/73/17	χυμῶν πλησμονὴν αἱ φλέβες ἀφίκωνται, τότε τὸ περιττὸν 
-Z/11/73/18	ἀποχέουσιν εἴς τι χωρίον, ὃ ἂν ἐπιτηδειότατον ᾖ τηνικαῦτα  
-Z/11/74/1	δέξασθαι· πάντως δὲ τοῦτο τῶν ἄλλων ἢ ἀῤῥωστότερόν ἐστιν 
-Z/11/74/2	ἢ μανώτερον ἢ ἕλκειν ἑτοιμότερον ἢ ἀκινητότερον, ἐξ ἡστινοσ-
-Z/11/74/3	οῦν αἰτίας, εἰς ταύτας ἀχθὲν τὰς διαθέσεις. οὐ γὰρ τοῦτό 
-Z/11/74/4	γε νῦν πρόκειται λέγειν. χολὴ δὲ ξανθὴ ἡνίκα μὲν τὴν ἑαυ-
-Z/11/74/5	τῆς φύσιν σώζουσα σὺν τῷ αἵματι φέρεται πανταχόσε τοῦ 
-Z/11/74/6	σώματος, ἴκτερος τὸ πάθος καλεῖται. μόνης δ' ἀποκριθείσης 
-Z/11/74/7	καὶ κατά τι μόριον ἱσταμένης, ἕρπης ὀνομάζεται· εἰ μὲν δὴ 
-Z/11/74/8	παχεῖα τὴν σύστασιν εἴη, πᾶν ἑλκοῖ μέχρι τῆς ὑποκειμένης 
-Z/11/74/9	σαρκὸς τὸ δέρμα, καὶ καλεῖ τούτους Ἱπποκράτης ἕρπητας 
-Z/11/74/10	ἐσθιομένους. εἰ δὲ λεπτοτέρα εἴη, τὸ ἐπιπολῆς μόνον ὥσπερ 
-Z/11/74/11	ἐπικαίει καὶ τοῦτο τὸ εἶδος ἀπηνέγκατο τὴν τοῦ γένους 
-Z/11/74/12	προσηγορίαν, ἁπλῶς τε καὶ χωρὶς προσθήκης ἕρπης ὀνομα-
-Z/11/74/13	σθέν. τῶν γὰρ ἄλλων δυοῖν εἰδῶν τὸ μὲν ἤδη προειρημένον 
-Z/11/74/14	ἐσθιόμενος ἕρπης ὀνομάζεται, θάτερον δὲ τὸ λοιπὸν κεγχρίας, 
-Z/11/74/15	ὅτι καὶ τούτῳ συμβέβηκε, φλυκταίνας μικρὰς καὶ πολλὰς ἐπι-
-Z/11/74/16	πολῆς τοῦ δέρματος ἐπεγείρειν, κέγχροις ἐοικυίας. γίνεται δ' 
-Z/11/74/17	ὁ τοιοῦτος ἕρπης ὑπὸ χολῆς μὲν καὶ αὐτὸς, ἀλλ' ἧττον δρι-
-Z/11/74/18	μείας καὶ θερμῆς ἢ οἱ πρόσθεν. εἰ δ' ἐξ αἵματος καὶ ξανθῆς  
-Z/11/75/1	χολῆς θερμοτέρων τοῦ δέοντος μικτὸν εἴη τὸ ῥεῦμα, ἢ ἐξ 
-Z/11/75/2	αἵματος μὲν, ζέοντος δὲ καὶ λεπτοτάτου τὴν σύστασιν, ἐρυσί-
-Z/11/75/3	πελας τὸ πάθος καλεῖται, θερμότερον πολλῷ τῆς φλεγμονῆς 
-Z/11/75/4	τοῦτο καὶ ξανθότερον ἰδέσθαι. καὶ εἰ ἅψαιο, ῥᾳδίως ὑπο-
-Z/11/75/5	τρέχει τὸ αἷμα καὶ αὖθις ἐπιῤῥεῖ, λεπτὸν ἀκριβῶς καὶ ἐρυ-
-Z/11/75/6	θρὸν φαινόμενον, οὐ μὴν οὐδ' ὀδυνᾶται ὁμοίως τῇ φλεγμονῇ 
-Z/11/75/7	τοῦτο. καὶ κατ' οὐδὲν δὲ τῶν τῆς φλεγμονῆς εἰδῶν οὔτε 
-Z/11/75/8	σφυγμὸν οὔτε θλῖψιν οὔτε τάσιν ὁμοίαν ἐπιφέρει, ἀλλ' 
-Z/11/75/9	ἔσθ' ὅτε καὶ πάνυ μετρίως ἐνοχλεῖ καὶ μάλισθ' ὅταν κατὰ 
-Z/11/75/10	μόνου τοῦ δέρματος ἐκχυθῇ, μηδὲν ἀδικοῦν τὴν ὑποκειμένην 
-Z/11/75/11	σάρκα· καὶ μὲν δὴ καὶ γίνεται τοιοῦτον ὡς τὰ πολλὰ καὶ 
-Z/11/75/12	τοῦτό ἐστι τὸ ἀκριβὲς ἐρυσίπελας. ὡς τό γε καὶ τῆς ὑποκει-
-Z/11/75/13	μένης ἁπτόμενον σαρκὸς οὔτ' ἐξ ἀκριβῶς λεπτοῦ γίνεται τοῦ 
-Z/11/75/14	ῥεύματος οὔτ' ἐρυσίπελάς ἐστι μόνον, ἀλλ' ἤδη μικτὴ διάθε-
-Z/11/75/15	σις ἐξ ἐρυσιπέλατός τε καὶ φλεγμονῆς, ἐπικρατεῖ δ' ἐν 
-Z/11/75/16	αὐτῇ ποτὲ μὲν τὰ τοῦ ἐρυσιπέλατος ἴδια συμπτώματα, καὶ 
-Z/11/75/17	καλεῖται τὸ τοιοῦτον πάθος ὑπὸ τῶν νεωτέρων ἰατρῶν ἐρυ-
-Z/11/75/18	σίπελας φλεγμονῶδες· ποτὲ δὲ τὰ τῆς φλεγμονῆς, καὶ ὀνομάζου-
-Z/11/75/19	σιν αὐτὸ τηνικαῦτα φλεγμονὴν ἐρυσιπελατώδη. εἰ δὲ τὰ μηδε- 
-Z/11/76/1	τέρου ἐπικρατοίη σαφῶς, ἀλλ' ἶσα φαίνοιτο, φλεγμονὴ 
-Z/11/76/2	καὶ ἐρυσίπελας μεμίχθαι λέγεται. τὸ μὲν οὖν ἀκριβὲς ἐρυσί-
-Z/11/76/3	πελας αὐτοῦ τοῦ δέρματος μόνου πάθος ἐστίν. οὐ μὴν ἥ γε 
-Z/11/76/4	φλεγμονὴ μόνων τῶν ὑποκειμένων τῷ δέρματι μορίων, ἀλλὰ 
-Z/11/76/5	μάλιστα μὲν τούτων, ἐνίοτε δὲ καὶ τοῦ δέρματος. καὶ ἔστιν 
-Z/11/76/6	αὐτὴ τἄλλα μὲν ὀδυνηρὰ τῆς ἑτέρας οὐδὲν ἧττον, ἄπεστι δ' 
-Z/11/76/7	αὐτῆς ὁ σφυγμός. ὅταν δὲ τὸ ἐπιῤῥέον αἷμα θερμὸν ἱκανῶς 
-Z/11/76/8	ᾖ καὶ παχὺ, καθ' ὅτι ἂν μόριον ἀθρόον ἐπιῤῥυῇ, τοῦτο καῦσαν 
-Z/11/76/9	ἕλκος ἐσχάραν ἔχον εἰργάσατο. τὸ πέριξ δ' αὐτοῦ πᾶν εἰς 
-Z/11/76/10	φλεγμονὴν ἐξαίρει, ζέουσάν τε καὶ δεινῶς ἐπώδυνον. ὀνομά-
-Z/11/76/11	ζεται δὲ τὸ τοιοῦτον πάθος ἄνθραξ. ὅταν δὲ τὸ ἐπιῤῥέον 
-Z/11/76/12	αἷμα μέλαν ᾖ καὶ παχὺ καὶ ἰλυῶδες καὶ ζέον, οἷόν περ τὸ 
-Z/11/76/13	προειρημένον, ἅμα δὲ καὶ ἰχῶράς τινας λεπτοὺς μεμιγμένους 
-Z/11/76/14	ἔχῃ, φλυκταίνας ἐπιπολῆς τοῦ δέρματος ἀνίστησιν, ὁμοίας ταῖς 
-Z/11/76/15	ἀπὸ πυρὸς ὧν ἐκρηγνυμένων τὸ ἐσχαρῶδες ὑπ' αὐταῖς ἕλκος 
-Z/11/76/16	εὑρίσκεται· καὶ ἔστιν ἄνθραξ ἤδη καὶ τοῦτο. τὰ μὲν οὖν τῆς 
-Z/11/76/17	φλεγμονῆς εἴδη τοσαῦτα κατά γε τὴν φύσιν αὐτὴν τοῦ πά-
-Z/11/76/18	θους διαιρούμενα. πολλὰ δ' ἂν ἴσως δόξειέ τις παραλελεῖφθαι  
-Z/11/77/1	τῷ πλήθει τῶν ὀνομάτων ἐξαπατώμενος, οἷον βουβῶνάς τε 
-Z/11/77/2	καὶ φύματα καὶ φύγεθλα καὶ ὀφθαλμίας καὶ περιπνευμονίας 
-Z/11/77/3	καὶ πλευρίτιδας καὶ ἄλλα πολλὰ τῶν ὁμοίως ὀνομαζομένων. 
-Z/11/77/4	ἅπαντα γὰρ ταῦτα φλεγμοναὶ μέν τινές εἰσιν, ἐν οἷς πρόσθεν 
-Z/11/77/5	εἶπον εἴδεσι περιεχόμεναι, διαφόρου δ' αὐτῶν ἕκαστον ἔτυχε 
-Z/11/77/6	προσηγορίας, τῶν πρώτως θεμένων αὐτὰς σύνθετον νόησιν 
-Z/11/77/7	αὐτοῦ τε τοῦ πάθους καὶ τοῦ δεδεγμένου ἅμα μέρους αὐτὸ, 
-Z/11/77/8	δι' ἑνὸς ἑρμηνεῦσαι βουληθέντων ὀνόματος. ἔστι γὰρ ὁ μὲν 
-Z/11/77/9	βουβὼν καὶ τὸ φῦμα καὶ τὸ φύγεθλον ἀδένων παθήματα. 
-Z/11/77/10	βουβὼν μὲν ἡ φλεγμονή· φῦμα δὲ τὸ ταχέως αὐξόμενον καὶ 
-Z/11/77/11	πρὸς ἐκπύησιν ἐπειγόμενον· φύγεθλον δὲ τὸ λεγόμενον φλεγ-
-Z/11/77/12	μονῶδες ἐρυσίπελας ἢ ἐρυσιπελατώδης φλεγμονή. οὕτω δὲ 
-Z/11/77/13	καὶ ὀφθαλμία μὲν ἡ τοῦ πεφυκότος ὑμένος τῷ κερατοειδεῖ 
-Z/11/77/14	φλεγμονή· πλευρῖτις δ' ἡ τοῦ τὰς πλευρὰς ὑπεζωκότος ὑμέ-
-Z/11/77/15	νος· συνάγχη δὲ φάρυγγος· ἡ περιπνευμονία δὲ τοῦ πνεύμο-
-Z/11/77/16	νος· ἑκάστου τε τῶν ἄλλων ἀνάλογον. τὰς μὲν οὖν ἐν τοῖς 
-Z/11/77/17	φαινομένοις μέρεσι τοῦ σώματος φλεγμονὰς ἕτοιμον γνωρί-
-Z/11/77/18	ζειν· τὰς δ' ἐν τοῖς ἀφανέσιν, αἳ καὶ τοὺς πυρετοὺς ἐπιφέ- 
-Z/11/78/1	ρουσι πάντως, οὐκέθ' ὁμοίως· ἀλλ' ἐμοὶ μὲν δοκεῖ γνώμης 
-Z/11/78/2	τε πάνυ λεπτῆς ἡ τοιαύτη δεῖσθαι διάγνωσις, ἐμπειρίας τε τῆς 
-Z/11/78/3	φύσεως τῶν μορίων, ἣν ἐξ ἀνατομῆς τε ἅμα καὶ ἀκριβοῦς 
-Z/11/78/4	ἐπιστήμης ἐνεργειῶν τε καὶ χρειῶν ποριζόμεθα· περὶ μὲν δὴ 
-Z/11/78/5	τούτων ἐν ἑτέραις εἴρηται πραγματείαις. νῦν δ' οὐκέτ' 
-Z/11/78/6	ἐγχωρεῖ, προστιθέναι τὸν περὶ τούτων λόγον, ἐξαίφνης σοι 
-Z/11/78/7	προσπεσούσης ἀναγκαίας ἀποδημίας. ὅπως δ' ἄν τις τὰς ἐν 
-Z/11/78/8	τοῖς φαινομένοις μορίοις συνισταμένας φλεγμονὰς κάλλιστα 
-Z/11/78/9	ἰῷτο, τοῦτό σοι πρῶτον δίειμι τὴν ἀρχὴν ἀπὸ τοῦ πολλάκις 
-Z/11/78/10	τε γιγνομένου πάθους καὶ δι' αὐτὸ τοῦτο ὅλου τοῦ γένους 
-Z/11/78/11	τὴν προσηγορίαν ἀπενεγκαμένου ποιησάμενος. ἐφ' οὗ τοῦτο 
-Z/11/78/12	πρῶτον ἁπάντων φημὶ χρῆναι σκοπεῖν, ὅπερ κᾀν τοῖς ἄλλοις 
-Z/11/78/13	ἅπασι μεγίστην ἔχει δύναμιν, ἐξευρεῖν τὴν πρόφασιν τοῦ νο-
-Z/11/78/14	σήματος. 
-Z/11/78/15	  Ἔστι γοῦν μία τις πρόφασις τῶν 
-Z/11/78/16	φαινομένων φλεγμονῶν, οὐ πάνυ τι λανθάνουσα τὸ καλού-
-Z/11/78/17	μενον ῥεῦμα, πλὴν εἴποτε συνδράμοι ταῖς δι' ἄλλην τινὰ πρό-
-Z/11/78/18	δηλον αἰτίαν δοκούσαις γεγονέναι. ἡνίκα μὲν γὰρ οὐδεμιᾶς  
-Z/11/79/1	ἐκείνων προηγησαμένης ἐξαίφνης ἐφλέγμηνε τὸ μόριον, ἡ μὲν 
-Z/11/79/2	ἐργασαμένη τὸ πάθος αἰτία ῥεῦμα καλεῖται, τὸ πάθος δ' αὐτὸ 
[0057]  [067]  []  []

-Z/11/79/3	ῥευματικὴ διάθεσις. καὶ χρὴ μάλιστ' ἐπὶ τῶν τοιούτων φλεγ-
-Z/11/79/4	μονῶν τὰς ἀρχὰς τῶν ἰάσεων χρηστὰς εἶναι. τὰ γὰρ ἐν 
-Z/11/79/5	αὐταῖς ἁμαρτήματα δυσιάτους ἢ καὶ παντάπασιν ἀνιάτους 
-Z/11/79/6	ἐργάζεται τὰς διαθέσεις. μέγιστα δ' ἁμαρτήματα δύο ταῦτα, 
-Z/11/79/7	τό τε μηδεμίαν ὅλου τοῦ σώματος πρόνοιαν ποιεῖσθαι καὶ τὸ 
-Z/11/79/8	θερμαίνειν μὲν καὶ ὑγραίνειν ἔτι τὸ μέρος. ἄμφω δ' οἱ πολ-
-Z/11/79/9	λοὶ τῶν ἰατρῶν ἁμαρτάνουσι. τινὲς μὲν γάρ εἰσιν ἐκ τῆς 
-Z/11/79/10	μεθοδικῆς αἱρέσεως ἀναπεπεισμένοι καὶ τὰς φλεγμονὰς ἁπά-
-Z/11/79/11	σας στεγνὰ πάθη νομίζοντες καὶ χαλᾷν αὐτὰς ἡγούμενοι δεῖν. 
-Z/11/79/12	εἰσὶ δ' οἳ καὶ ἀλόγως τε καὶ ἀσκέπτως ἐκείνοις ἕπονται, μίαν 
-Z/11/79/13	ἀπολογίαν τοῦ κακῶς ποιεῖν ἔχοντες τὸ σὺν πολλοῖς ἁμαρ-
-Z/11/79/14	τάνειν. ἀλλ' οὔτε τῶν δογματικῶν ἰατρῶν τις οὔτε τῶν 
-Z/11/79/15	ἐμπειρικῶν οὕτως ἐγίγνωσκεν. ἀλλ' ὅπερ ὅ τε λόγος ὑπαγο-
-Z/11/79/16	ρεύει καὶ ἡ πεῖρα, τὸ μὲν ὅλον σῶμα κενοῦν ταῖς ἐνδεχομέναις 
-Z/11/79/17	κενώσεσι συμβουλεύουσιν, αὐτὸ δὲ τὸ φλεγμαῖνον μέρος ἐπι-
-Z/11/79/18	βρέχειν τε καὶ καταπλάττειν τοῖς ἀπωθεῖσθαι μὲν τὸ ἐπιῤῥέον  
-Z/11/80/1	δυναμένοις, κενοῦν δὲ τὸ ἤδη περιεχόμενον ἐν τῷ πεπονθότι 
-Z/11/80/2	τόπῳ· τόνον δὲ καὶ ῥώμην ἐντιθέναι τοῖς ἤδη πεπονηκόσι 
-Z/11/80/3	μορίοις. εἰς ἃ δὲ χρὴ βλέποντας κενοῦν, εἴρηται μὲν ἤδη καὶ 
-Z/11/80/4	πρόσθεν, ἀλλὰ καὶ νῦν ἔτι δι' ὀλίγων ὑπομνήσομεν· ὥστε 
-Z/11/80/5	κᾀν τοῖς ἑξῆς ἅπασι μεμνημένον σε μηκέτι δεῖσθαι καθ' ἕκα-
-Z/11/80/6	στον πάθος ἀκούειν τοὺς ἐνδεικνυμένους σκοποὺς τὰς κενώ-
-Z/11/80/7	σεις. ἡλικίαν μὲν οὖν καὶ ὥραν καὶ χώραν καὶ τὴν παροῦσαν 
-Z/11/80/8	κατάστασιν καὶ τὴν ῥώμην τοῦ κάμνοντος καὶ τὴν ἕξιν καὶ τὸ 
-Z/11/80/9	ἔθος καὶ αὐτὴν τὴν τοῦ νοσήματος ὑπόθεσιν ἐπιβλέπειν ἐφά-
-Z/11/80/10	σκομεν δεῖν. ἐκ τούτων γὰρ, ὅτε χρὴ κενοῦν ἢ μὴ κενοῦν καὶ 
-Z/11/80/11	ὅθεν καὶ ὅπως, εὑρεθήσεται, οἷον ἐπὶ τῆς προκειμένης διαθέ-
-Z/11/80/12	σεως· εἰς γόνυ φερέσθω τὸ ῥεῦμα καὶ τοῦτ' ἐπὶ πλεῖστον 
-Z/11/80/13	ἀθρόως ἐξαιρέσθω. φαινέσθω δέ σοι καὶ τὸ σύμπαν σῶμα 
-Z/11/80/14	μεστὸν αἵματος καὶ ἡ δύναμις τοῦ νοσοῦντος ἰσχυρὰ καὶ ὁ 
-Z/11/80/15	καιρὸς τοῦ ἔτους ἔαρ ἔστω καὶ τὸ χωρίον εὔκρατον καὶ ὁ 
-Z/11/80/16	νοσῶν μειράκιον ἢ νεανίσκος, οὗτος αἵματος κενώσεως τῆς ἐκ 
-Z/11/80/17	τῶν ἄνω χωρίων δεῖται καὶ χρὴ τεμεῖν αὐτοῦ τῶν ἐν ἀγκῶνι 
-Z/11/80/18	φλεβῶν, ἤτοι τὴν ἐντὸς ἢ τὴν μέσην. εἰ δὲ τῶν ἄνωθέν τι  
-Z/11/81/1	ἐπεπόνθει, κάτωθεν ἀπάγειν τοῦ αἵματος. ἀεὶ γὰρ εἰς τοὐ-
-Z/11/81/2	ναντίον τὴν τοῦ ῥεύματος ὁρμὴν ἀντισπᾷν ξυμφέρει. κατα-
-Z/11/81/3	πλάττειν δὲ τῷ διὰ τοῦ ἀειζώου καὶ λεπισμάτων ῥοιᾶς ἑφθῶν 
-Z/11/81/4	ἐν οἴνῳ καὶ ῥοῦ καὶ ἀλφίτων συγκειμένῳ· κάλλιστον γὰρ 
-Z/11/81/5	τοῦτό γ' ἔν τε τοῖς τοιούτοις καὶ πάνθ' ὅσων δεόμεθα δρᾷν 
-Z/11/81/6	δυνάμενον. ἀποκρούεται γὰρ τὸ ἐπιῤῥέον καὶ ξηραίνει τὸ πε-
-Z/11/81/7	ριεχόμενον καὶ ῥώννυσι τὰ πέριξ μόρια. καὶ ἄλλα δὲ μυρία 
-Z/11/81/8	φάρμακα κατὰ τὸν αὐτὸν τρόπον ἔνεστί σοι συντιθέναι. ὧν 
-Z/11/81/9	τὴν μέθοδον τῆς συνθέσεως ἐν τοῖς περὶ φαρμάκων μεμάθη-
-Z/11/81/10	κας. ὅθεν κᾀγὼ καθ' ἕκαστον ἕν τί σοι παραγράψω καὶ ὑπό-
-Z/11/81/11	μνημά τε ἅμα καὶ παράδειγμα τῆς τῶν ἄλλων δυνάμεως 
-Z/11/81/12	ἐσόμενον. εἰ μὲν δὴ μὴ σφοδρῶς ὀδυνῷντο, τοῖς τοιούτοις 
-Z/11/81/13	χρῆσθαι· σὺν ὀδύνῃ δὲ μείζονι τοῦ ῥεύματος ἐμπεσόντος οὐ 
-Z/11/81/14	χρὴ μὲν οὐδ' οὕτως οὐδ' ὕδωρ θερμὸν οὔτ' ἔλαιον 
-Z/11/81/15	οὔτε τὰ διὰ τῶν πυρίνων ἀλεύρων προσφέρειν καταπλάσ-
-Z/11/81/16	ματα. πολέμια γὰρ ἅπαντα τὰ τοιαῦτα ταῖς ῥευματικαῖς 
-Z/11/81/17	διαθέσεσι, κᾂν εἰ παραχρῆμα δόξειε ῥᾳστώνην τινὰ φέρειν. 
-Z/11/81/18	ἀρκεῖ δὲ τῶν τοιούτων τινὶ παραμυθήσασθαι τὸ σφοδρὸν  
-Z/11/82/1	τῆς ὀδύνης, ὅσα διὰ γλυκέος τε καὶ ῥοδίνου καὶ κηροῦ 
-Z/11/82/2	βραχέος ἐν ἀμφοῖν τετηκότος σύγκειται. χρὴ δὲ καὶ ταῦτ' 
-Z/11/82/3	ἀναλαμβάνειν ἐρίοις ῥυπαροῖς, οἴσυπον ὡς πλεῖστον ἔχουσι 
-Z/11/82/4	καὶ θέρους μὲν ψυχρά· χειμῶνος δὲ χλιαρὰ προσφέρειν. 
-Z/11/82/5	οὕτω δὲ καὶ τὰ καταπλάσματα δι' ἀρνογλώσσου καὶ φα-
-Z/11/82/6	κῆς καὶ ἄρτου καὶ ῥοδίνου. μικρὸν δ' ὑπεράνω τῶν 
-Z/11/82/7	πεπονθότων χωρίων ἐπιτιθέναι σπόγγον οἴνῳ στρυφνῷ 
-Z/11/82/8	βεβρεγμένον ἢ ὕδατι ψυχρῷ· κάλλιον δ' εἰ καὶ ὄξους ὀλί-
-Z/11/82/9	γον ἔχοι. καὶ εἰ μὲν ἐπὶ τοιούτοις ἀξιόλογός τις ὠφέλεια 
-Z/11/82/10	γένοιτο καὶ μηδαμοῦ πῦον ὑποφαίνοιτο, τοῖς πρὸς τὰ 
-Z/11/82/11	ῥεύματα μαλθακοῖς ἐμπλάστροις δεῖ χρῆσθαι· κάλλιστα δ' 
-Z/11/82/12	αὐτῶν, ὅσα ξηραίνειν τε ἅμα καὶ ἀπωθεῖσθαι δύναται τὸ 
-Z/11/82/13	ἐπιῤῥέον αἷμα χωρὶς ὀδύνης. ὥστε τά γε συντείνοντα σφο-
-Z/11/82/14	δρῶς καὶ διὰ τοῦτο ὀδυνῶντα πλεῖον ἀδικεῖ τοῖς ἀλγήμα-
-Z/11/82/15	σιν ἢ ὠφελεῖ ξηραίνοντα. τοιοῦτον οὖν εἶναι χρὴ τὸ φάρ-
-Z/11/82/16	μακον, οἷόν ἐστι τὸ σύνηθες ἡμῖν τὸ διὰ τῆς χαλκίτεως 
-Z/11/82/17	ἀνιέμενον ῥοδίνῳ. εἰ δὲ καὶ καθαρὸν ἔριον οἴνῳ στρυφνῷ 
-Z/11/82/18	βρέχων ἔξωθεν ἐπιβάλλοις αὐτῷ, πλέον ὀνήσεις. ὑποφαινο- 
-Z/11/83/1	μένου δὲ κατὰ τὸ μόριον πύου, καταπλάττειν μὲν ἀναγ-
-Z/11/83/2	καῖον ἅπαξ ἢ δίς που. καὶ ἄμεινον εἰς τὰ παρόντα τὸ ἐκ 
-Z/11/83/3	τῶν κριθῶν ἄλευρον. παραπλέκειν δ' ὁμοίως τι κᾀν τού-
-Z/11/83/4	τοις ἢ ὄξους ἢ οἴνου. καὶ διελόντα καὶ κενώσαντα τὸ πῦον 
-Z/11/83/5	φυλάττεσθαι μὲν τοῦ λοιποῦ προσφέρειν ἔλαιον ἢ ὕδωρ. 
-Z/11/83/6	καὶ εἰ ἀπονίψαι ποτὲ δέοι τὸ τραῦμα, μελικράτῳ τε ἢ 
-Z/11/83/7	ὀξυκράτῳ καὶ οἴνῳ καὶ οἰνομέλιτι χρηστέον. ἐπιτιθέναι δ', 
-Z/11/83/8	εἰ μὲν ἔτι φλεγμαίνοι, τὸ διὰ τῆς φακῆς κατάπλασμα. μὴ 
-Z/11/83/9	φλεγμαίνοντος δὲ τῶν τε ἄλλων φαρμάκων τι τῶν ἐμπλα-
-Z/11/83/10	στῶν, οἷς ἐπὶ ταῖς τοιαύταις τομαῖς χρώμεθα καὶ οὐχ 
-Z/11/83/11	ἥκιστά γε τῷ διὰ τῆς χαλκίτεως. ἐπιτιθέναι δὲ κατ' αὐτῶν 
-Z/11/83/12	ἔξωθεν σπόγγον ἢ ἔριον οἴνῳ βρέχοντας στρυφνῷ. μὴ 
-Z/11/83/13	παρόντος δὲ τοῦ στρυφνοῦ, τῷ ὕδατι μίξαντας ὄξους το-
-Z/11/83/14	σοῦτον, ὡς πίνειν δύνασθαι, τούτῳ βρέχειν. ἐπιτήδειοι δ' 
-Z/11/83/15	εἰς ταῦτα καὶ ὅσοι θαλάττης ἔχουσιν οἶνοι. καὶ αὐτὸς δ' 
-Z/11/83/16	ἂν ἐπὶ τοῦ καιροῦ τεχνήσαιο, μιγνύων ἁλῶν τῷ παρόντι 
-Z/11/83/17	τῷ δὲ τραύματι μηδὲν τῶν λιπαινόντων φαρμάκων προσ- 
-Z/11/84/1	φέρειν, οἷον τό τε Μακεδονικόν ἐστι καὶ τὸ τετραφάρμα-
-Z/11/84/2	κον καλούμενον· ἀκριβῶς γὰρ δεῖται ξηραίνεσθαι. οὕτω μὲν 
-Z/11/84/3	ἰᾶσθαι δεῖ τὰς ἐπὶ ῥεύματι φλεγμονάς. 
-Z/11/84/4	  Τὰς δ' ἐπί τινι τῶν ἄλλων αἰτίων ὑγραί-
-Z/11/84/5	νειν τε καὶ θερμαίνειν οὐδὲν κωλύει. καὶ εἰ ἐκπυῆσαι βουλη-
-Z/11/84/6	θείης αὐτὰς, καταπλάττειν ἀλεύρῳ πυρίνῳ δι' ἐλαίου τε καὶ 
-Z/11/84/7	ὕδατος ἡψημένῳ. καὶ εἴποτε καὶ ἀποσχάζειν δεήσειεν, οὐδὲ 
-Z/11/84/8	τοῦτο χρὴ δεδιέναι. τὰς δ' ἐπὶ τοῖς ῥεύμασιν εἰ ἀποσχάσαις, 
-Z/11/84/9	μέγα τι κακὸν ἐργάσῃ καὶ μάλιστ' εἰ κατ' ἀρχάς. ὅσαι γὰρ 
-Z/11/84/10	αὐτῶν χρόνου πλείονος οὖσαι μετά τε τὴν τοῦ παντὸς σώμα-
-Z/11/84/11	τος κένωσιν καὶ τὴν ἄλλην τὴν προσήκουσαν ἴασιν σκληρό-
-Z/11/84/12	τητάς τινας ἢ μελανότητας ἐν τοῖς μέρεσιν ὑπολειπο-
-Z/11/84/13	μένας ἔχουσι, τούτων ἀπάγειν τοῦ αἵματος οὐδὲν ἄτοπον· 
-Z/11/84/14	οὔτε γὰρ φλεγμονὰς τάς γε τοιαύτας ἔτι νομιστέον· ὥσπερ 
-Z/11/84/15	οὐδὲ ἐρυσίπελας ἔτι τὸ ἤδη πελιδνόν. καὶ γὰρ οὖν καὶ τοῦτο 
-Z/11/84/16	κατὰ τὰς ἀρχὰς μὲν ψύχειν χρὴ καὶ μάλισθ' ὅταν ἄνευ φανε-
-Z/11/84/17	ρᾶς γένηται προφάσεως. ἡνίκα δ' ἤδη τὸ ζέον ἄπεστιν αὐτοῦ, 
-Z/11/84/18	καὶ σχάσαι συμφέρει καὶ καταπλάσαι θερμῷ τῷ κριθίνῳ καὶ  
-Z/11/85/1	κηρωτὴν καὶ ἄλλο τι φάρμακον ἐντιθέναι τῶν διαφορούντων. 
-Z/11/85/2	οὐ μὴν ἀπό γε φλεβὸς αἷμα τῶν γε τοιούτων κενοῦν ἀναγ-
-Z/11/85/3	καῖον, ἀλλ' αἱ διὰ τῆς κοιλίας ὑποκαθάρσεις ἀρκοῦσι. διδό-
-Z/11/85/4	ναι δὲ φάρμακον, ὃ χολὴν ξανθὴν ἄγει. μικροῦ δ' ὄντος 
-Z/11/85/5	τοῦ παθήματος οὐδὲ τοῦτ' ἀναγκαῖον, ἀλλ' ἀρκεῖ κλύσαι 
-Z/11/85/6	δριμεῖ. τὰ δ' ἐφ' ἕλκεσιν ἐρυσιπέλατα καὶ ὅσα οὕτω φανε-
-Z/11/85/7	ρὰς ἔχει τὰς αἰτίας, οὐδ' εἰ παραχρῆμα βούλοιο καταπλάττειν 
-Z/11/85/8	ἀλεύρῳ κριθίνῳ καὶ μάλιστα καὶ προαποσχάσας, οὐδὲν βλά-
-Z/11/85/9	ψεις. τὰς δὲ φλεγμονὰς τὰς ἐρυσιπελατώδεις καὶ τὰ φλεγμο-
-Z/11/85/10	νώδη τῶν ἐρυσιπελάτων ἰᾶσθαι, μικτὴν μὲν ὡς οἷόν τε 
-Z/11/85/11	ποιούμενον τὴν ἐπιμέλειαν, ἐναντιούμενον δ' ἀεὶ τῷ μᾶλλον 
-Z/11/85/12	κρατοῦντι. καὶ βουβώνων δὲ καὶ φυμάτων καὶ φυγέθλων 
-Z/11/85/13	παραπλησίαν ταῖς ἐν τοῖς ἄλλοις μέρεσι γιγνομέναις ὁμοίαις 
-Z/11/85/14	διαθέσεσι τὴν ἐπιμέλειαν ποιεῖσθαι, πλὴν ὅσα δριμυτέρων 
-Z/11/85/15	φαρμάκων ἐπὶ τοῖς αὐτοῖς παθήμασιν ἀνέχεσθαι πεφύκασιν, 
[0057]  [067]  []  []

-Z/11/85/16	ὡς ἀδένες. τοὺς δ' ἕρπητας τὰ μὲν περὶ τὴν τοῦ σώματος 
-Z/11/85/17	ὅλου κένωσιν ὁμοίως τοῖς ἐρυσιπέλασιν ἰᾶσθαι προσήκει· τὰ  
-Z/11/86/1	δὲ περὶ τὴν αὐτοῦ τοῦ πεπονθότος μέρους οὐκ ἔθ' ὁμοίως. 
-Z/11/86/2	ἅπαντες γὰρ οἱ ἀναβιβρωσκόμενοι ψύχεσθαι μὲν ἐθέλουσιν, 
-Z/11/86/3	ὡσαύτως τοῖς ἄλλοις ἕρπησί τε καὶ ἐρυσιπέλασιν· οὐ μὴν ὅσα 
-Z/11/86/4	γε σὺν τῷ ψύχειν καὶ ὑγραίνειν φάρμακα πέφυκε, ταῦτά γ' 
-Z/11/86/5	ἔτι φέρουσιν, ἀλλὰ μόνον τῶν ψυχόντων προσίενται τὰ 
-Z/11/86/6	ξηραίνειν μάλιστα δυνάμενα. μὴ τοίνυν μήτε θριδακίνην 
-Z/11/86/7	αὐτοῖς μήτε πολύγονον μήτε τὸν ἀπὸ τῶν τελμάτων φακὸν 
-Z/11/86/8	ἢ τὸν ἕλειον λωτὸν ἢ ἀνθύλλιον ἢ ψύλλιον ἢ ἀνδράχνην ἢ 
-Z/11/86/9	σέριν ἢ ἀείζωον ἤ τι τῶν οὕτως ὑγραίνειν τε καὶ ψύχειν δυνα-
-Z/11/86/10	μένων προσφέρειν, ἃ τοῖς ἐρυσιπέλασιν ἦν οἰκεῖα. ἀλλὰ 
-Z/11/86/11	μήτε σπόγγῳ ποτὲ θαῤῥήσῃς ὕδατι ψυχρῷ βεβρεγμένῳ μήτε 
-Z/11/86/12	στρύχνῳ, καί τοι καὶ τοῦτο ξηραίνειν τε καὶ ψύχειν πέφυκεν, 
-Z/11/86/13	ἀλλὰ μετρίως. οἳ δ' ἄρα σφοδροτέρας ἢ κατὰ τὸν στρύχνον 
-Z/11/86/14	δέονται ξηρότητος. ἐπιπλάττειν οὖν αὐτοῖς χρὴ κατ' ἀρχὰς 
-Z/11/86/15	μὲν ἕλικας ἀμπέλου καὶ βάτου καὶ κυνοσβάτου καὶ ἀρνο-
-Z/11/86/16	γλώσσου. μετὰ δὲ ταῦτα τήν τε φακῆν μιγνύειν δεῖ καὶ 
-Z/11/86/17	μελιτός ποτε καὶ ἀλφίτων καὶ τὸ προγεγραμμένον πρὸς τὰς 
-Z/11/86/18	ἐκ ῥεύματος φλεγμονὰς κατάπλασμα, περιελὼν αὐτοῦ τὸ  
-Z/11/87/1	ἀείζωον. αὐτὰ δὲ τὰ ἡλκωμένα κατάχριε φαρμάκοις τοῖς 
-Z/11/87/2	πρὸς ἕρπητας ἐπιγεγραμμένοις ἐν ταῖς φαρμακίτισι βίβλοις. 
-Z/11/87/3	πολλὰ δ' ἐστὶ ταῦτα παρὰ πᾶσι καὶ εἰς κυκλίσκους ἀναπλάτ-
-Z/11/87/4	τεται τὰ πλεῖστα καὶ δεῖται χρωμένους ἀνίεσθαι γλυκεῖ. μὴ 
-Z/11/87/5	παρόντος δὲ γλυκέος, οἴνῳ λεπτῷ τε καὶ λευκῷ καὶ ὑποστύ-
-Z/11/87/6	φοντι, οἷος ὅ τε Φαλερῖνος καὶ ὁ Μασσαλιώτης καὶ ὁ Σα-
-Z/11/87/7	βῖνος καὶ Ἀδριανὸς καὶ Ἀρσύϊνος, μηδέπω μηδὲν ἐν τῇ γεύσει 
-Z/11/87/8	δριμὺ διὰ παλαιότητα κεκτημένοι. καὶ ὀξυκράτῳ δ' ὑδαρεῖ 
-Z/11/87/9	ποτε χρησάμενος ἀντὶ τούτων οὐδὲν ἧττον ἂν ἔχοις. ἤδη δὲ 
-Z/11/87/10	καὶ χρονιζομένων τῶν ἑλκῶν μήτε γλυκεῖ λύειν τοὺς κυκλί-
-Z/11/87/11	σκους μήτε ὑδαρὲς ἔτι τὸ ὀξύκρατον ἔστω. καὶ τῶν οἴνων 
-Z/11/87/12	δ' ὅσοι στύφουσιν ἱκανῶς ἀγαθοί· μάλιστα μὲν οἱ μέλανες, 
-Z/11/87/13	εἰ δ' ἀποροῦμεν αὐτῶν, λευκοί. φάρμακα δ' ἐν τῷδε τῷ καιρῷ 
-Z/11/87/14	μάλιστα μὲν ἁρμόσει αὐτοῖς, τό τε τοῦ Πολυείδου καὶ 
-Z/11/87/15	Πασίωνος καὶ τὸ Μούσα καὶ τὸ Ἄνδρωνος, ὅσα τ' ἄλλα τού-
-Z/11/87/16	τοις ἔοικε. τοὺς δὲ τὰ ἐπιπολῆς μόνον ἑλκοῦντας ἕρπητας, εἰ 
-Z/11/87/17	μὴ πάνυ τι κεχρονικότες εἶεν, οὐδὲν χρὴ καταχρίειν τούτων, 
-Z/11/87/18	καίει γὰρ ἰσχυρῶς καὶ ξηραίνει σφοδρῶς, ἀλλ' ἀρκεῖ τοῖς  
-Z/11/88/1	τοιούτοις ἕρπησιν, ὅσα κατὰ γλαυκίου δύναμίν ἐστι φάρμακα, 
-Z/11/88/2	λύεσθαι δὲ μάλιστα μὲν ὕδατι. μηδὲν δ' ἀνύοντος αὐτοῦ καὶ 
-Z/11/88/3	ὄξους παραπλέκειν· εἰ δὲ καὶ στρύχνου δεύσειας χυλῷ ἢ ἀρνο-
-Z/11/88/4	γλώσσου, μειζόνως ὠφελήσεις. ἐν δὲ τῷ καθόλου τοῦτό σε 
-Z/11/88/5	γιγνώσκειν χρὴ ἐπὶ παντὸς ἕλκους εἴτ' αὐτομάτως εἴτ' ἀπὸ 
-Z/11/88/6	συμπτώματος εἴτε καὶ τρωθεῖσιν εἴη γεγενημένον, ὡς ξηραί-
-Z/11/88/7	νεσθαι μὲν ἀεὶ βούλεται, φαρμάκῳ δ' ὡς Ἱπποκράτης φησὶ 
-Z/11/88/8	μὴ περισκελεῖ τουτέστι μὴ δάκνοντι, μηδ' ἐρεθίζοντι σφοδρῶς, 
-Z/11/88/9	πλὴν εἰ μὴ κακόηθές τε καὶ μετὰ σήψεως εἴη. τὰ γὰρ τοιαῦτα 
-Z/11/88/10	δριμυτάτων δεῖται φαρμάκων καὶ πυρὶ τὴν δύναμιν ἐοικότων, 
-Z/11/88/11	οἷόν ἐστι τό τε μίσυ καὶ ἡ χαλκίτις καὶ ἀρσενικὸν καὶ 
-Z/11/88/12	τίτανος καὶ σανδαράχη· καὶ γὰρ οὖν καὶ καίει παραπλησίως 
-Z/11/88/13	τῷ πυρὶ τὰ τοιαῦτα φάρμακα· πολλάκις δὲ καὶ τούτων νικω-
-Z/11/88/14	μένων αὐτῷ τῷ πυρὶ χρώμεθα. ταῦτ' ἆρα καὶ τοῖς καλου-
-Z/11/88/15	μένοις ἄνθραξι κατ' αὐτῆς τῆς ἐσχάρας, ἔνθα μάλιστα σήπεται 
-Z/11/88/16	τὸ μορίον, ἡ τῶν τοιούτων φαρμάκων ἰδέα πρόσφορος, οὐ 
-Z/11/88/17	μὴν τῷ πέριξ χωρίῳ, λήσεις γὰρ αὐτὸς ἑλκώσας αὐτὰ εἰς μηδὲν 
-Z/11/88/18	δέον, ἀλλὰ τοῖς προειρημένοις κυκλίσκοις χρηστέον, οἷος ὁ  
-Z/11/89/1	Ἀνδρώνιος. εἰ δέ ποτε ἔρευθος ἐπικρατοίη καὶ πολλὴ φλόγω-
-Z/11/89/2	σις, ἀνιέναι χρὴ γλυκεῖ τὸ φάρμακον ἢ ἀρνογλώσσου χυλῷ. 
-Z/11/89/3	εἰ δ' ὄγκου μέγεθος ὑπάρχει, οἴνῳ μὲν στρυφνῷ τὸ πρῶτον, 
-Z/11/89/4	ἔπειτα δὲ καὶ ὄξει. καταπλάττειν δὲ τῷ τῶν ὀρόβων ἀλεύρῳ 
-Z/11/89/5	δι' ὀξυμέλιτος· καὶ πρὸ τούτων ἁπάντων εὐθὺς κατ' ἀρχὰς 
-Z/11/89/6	ἀφαιρεῖν αἵματος ἱκανὸν, ἤν γε μηδὲν κωλύῃ. 
-Z/11/89/7	  Τοιαῦται μέν τινες αἱ τῶν τοιούτων παθῶν 
-Z/11/89/8	ἰάσεις κατὰ γένος· ἐξαλλάττονται δὲ παρὰ τὰς τῶν πεπονθό-
-Z/11/89/9	των ὀργάνων φύσεις. τέτταρες δὲ ἀπὸ τούτων ἐνδείξεις εἰσὶν, 
-Z/11/89/10	ἐκ τῆς κράσεως αὐτῶν, ἐκ τῆς διαπλάσεως, ἐκ τῆς θέσεως, ἐκ 
-Z/11/89/11	τῆς δυνάμεως. ἐκ μὲν τῆς κράσεως, εἰ τὰ μὲν αὐτῶν ξηρό-
-Z/11/89/12	τερα φύσει, τὰ δ' ὑγρότερα, τὰ δὲ ψυχρότερα, τὰ δὲ θερμό-
-Z/11/89/13	τερα γέγονε· καὶ κατὰ συζυγίαν ἢ ὑγρότερα καὶ θερμότερα 
-Z/11/89/14	ἢ ὑγρότερα καὶ ψυχρότερα ἢ ξηρότερα καὶ θερμότερα ἢ ξηρό-
-Z/11/89/15	τερα καὶ ψυχρότερα ἢ κατὰ πᾶν εὔκρατα. καὶ χρὴ σκοπὸν 
-Z/11/89/16	εἶναί σοι ἐν ταῖς θεραπείαις τὴν φύσιν τοῦ μορίου. τὸ γὰρ 
-Z/11/89/17	μέχρι πόσου ψυκτέον ἢ ξηραντέον αὕτη διδάσκει. τὰ γὰρ  
-Z/11/90/1	σαρκώδη φλεγμαίνοντα βραχέως δεῖται ξηραίνεσθαι· καὶ μὲν 
-Z/11/90/2	δὴ καὶ ὅσα φλεβώδη, κᾂν ᾖ μᾶλλον τῶν σαρκωδῶν ξηρότερα, 
-Z/11/90/3	ἀλλ' οὐδ' αὐτά γε ἱκανῶς. ὅσα δ' ἀρτηριώδη τὴν φύσιν ἐστὶ 
-Z/11/90/4	μόρια, μᾶλλον ἔτι τῶν φλεβωδῶν καὶ τούτων ἔτι μᾶλλον τὰ 
-Z/11/90/5	νευρώδη, καὶ πολὺ δὴ μᾶλλον τούτων ὅσα χονδρώδη καὶ 
-Z/11/90/6	ὀστώδη. πρὶν γὰρ εἰς τὴν οἰκείαν ἐπανέλθοι φύσιν τὸ μέρος, 
-Z/11/90/7	οὐδέπω τέλος ἡγητέον ἔχειν τὴν ἴασιν. ἐπανάγει δ' εἰς τὴν 
-Z/11/90/8	ξηροτέραν μὲν κρᾶσιν, ὅσα φύσει ξηρότατα· εἰς δὲ τὴν ψυ-
-Z/11/90/9	χροτέραν ὅσα ψυχρότατα. καὶ κατὰ τὰς ἄλλας δὲ δύο ποιό-
-Z/11/90/10	τητας ὁμοίως· εἰς δὲ τὸ μέτριον ἐν ἑκάστῃ τὰ μέτρια. οὕτω 
-Z/11/90/11	μὲν αἱ κράσεις τῶν μορίων ποικίλλουσι τὰς τῶν παθῶν θερα-
-Z/11/90/12	πείας. αἱ δὲ διαπλάσεις ὡδί· τὰ μὲν γὰρ ἔνδον αὐτῶν εὐρύ-
-Z/11/90/13	τητας ἔχει, τὰ δ' ἔξωθεν, τὰ δ' ἑκατέρωθεν, τὰ δ' οὐδετέρω-
-Z/11/90/14	θεν· οἷον τῶν μὲν ἁπλῶν αἱ ἀρτηρίαι καὶ αἱ φλέβες 
-Z/11/90/15	καὶ νεῦρα· αἱ μὲν ἐν τοῖς κώλοις ἔνδον αὐτῶν· αἱ δ' ἐντὸς 
-Z/11/90/16	περιτοναίου καθ' ἑκάτερα· νεῦρα δὲ τὰ μὲν ἐν τοῖς κώλοις, 
-Z/11/90/17	κατ' οὐδέτερον· ὅσα δ' ἐντὸς περιτοναίου, κατὰ θάτερον. τοῖς 
-Z/11/90/18	δὲ σπλάγχνοις σχεδὸν ἅπασιν ἔνδοθέν τε καὶ ἔξωθέν εἰσιν  
-Z/11/91/1	εὐρυχωρίαι μεγάλαι, καὶ προσέτι καὶ ἡ σὰρξ αὐτὴ ἡ μὲν τοῦ 
-Z/11/91/2	πνεύμονος μανή· ἔμπαλιν δ' ἡ τῶν νεφρῶν πυκνοτάτη· καὶ 
-Z/11/91/3	μετὰ ταύτην ἡ τοῦ ἥπατος. ἡ δὲ τοῦ σπληνὸς εἰς ὅσον πυ-
-Z/11/91/4	κνοτέρα τῆς τοῦ πνεύμονος, εἰς τοσοῦτον μανωτέρα τῆς τοῦ 
-Z/11/91/5	ἥπατος. ἐν ἅπασιν οὖν τούτοις ὅσα μὲν οὐδετέρωθεν ἔχει 
-Z/11/91/6	κοιλότητας ἐκδεχομένας τὸ περιττὸν τοῦ ῥεύματος, ἰσχυρῶς 
-Z/11/91/7	δεῖται ξηραίνεσθαι, κᾂν μὴ πάνυ ξηρὰ τὴν φύσιν ᾖ, καθάπερ 
-Z/11/91/8	τὰ νεῦρα καὶ μάλιστα τὰ ἐν τοῖς κώλοις. ὅσα δ' ἔξω τε καὶ 
-Z/11/91/9	εἴσω δύναται χαλάσαι τι τῆς φλεγμονῆς, οὐδὲν δεῖται τά γε 
-Z/11/91/10	τοιαῦτα τῶν ἱκανῶς ξηραινόντων καὶ μάλιστ' εἰ χαύνην ἔχοι 
-Z/11/91/11	τὴν σάρκα, καθάπερ ὁ πνεύμων. ἡ δ' ἀπὸ τῆς θέσεως ἔνδει-
-Z/11/91/12	ξις οὐδ' αὐτὴ παροπτέα· δι' ὧν τε γὰρ χρὴ κενοῦν καὶ ὅπως 
-Z/11/91/13	καὶ ὅθεν, αὐτὴ μάλιστα διδάσκει. τῶν μὲν οὖν ἔτι ἐπιῤῥεόν-
-Z/11/91/14	των ἡ ἀντίσπασις, οὕτω γὰρ ὁ Ἱπποκράτης ὀνομάζει, τῶν δ' 
-Z/11/91/15	ἤδη κατειληφότων τὸ μόριον ῥευμάτων, ἡ παροχέτευσις ἴαμα. 
-Z/11/91/16	ἄμφω δὲ τὰ εἴδη τῆς κενώσεως διὰ τῶν κοινῶν ποιεῖσθαι 
-Z/11/91/17	κελεύει φλεβῶν. οἷον τὰς ἐπὶ μητρῶν ἀντισπάσεις, εἰ τὴν ἐν 
-Z/11/91/18	ἀγκῶνι τέμνοις φλέβα ἢ παρὰ τοὺς τιτθοὺς σικύας προσβάλ- 
-Z/11/92/1	λοις ἢ εἰ τὰς χεῖρας θερμαίνοις τε καὶ ἀνατρίψαις καὶ διαδή-
-Z/11/92/2	σαις. παροχετεύσεις δὲ τὰς ἐν ἰγνύαις ἢ σφυροῖς διαιρῶν καὶ 
-Z/11/92/3	σικύας μηροῖς προσβάλλων καὶ θερμαίνων καὶ ἀνατρίβων καὶ 
-Z/11/92/4	διαδῶν τὰ σκέλη. καὶ εἰ μὲν ἡ δεξιὰ μήτρα πεπόνθοι, ἐκ 
-Z/11/92/5	δεξιᾶς χειρὸς καὶ σκέλους ἀπάγων τὸ αἷμα. τῆς δ' ἀριστερᾶς 
-Z/11/92/6	πεπονθυίας ἐκ τῶν ἐν ἐκείνῃ κατ' εὐθὺ κώλων. τὸ γὰρ καθ' 
-Z/11/92/7	ἵξιν ὑπ' αὐτοῦ λεγόμενον αὐτὸ τοῦτ' ἔστι τὸ κατ' ἰσότητα. 
-Z/11/92/8	τέμνειν δὲ τὰς ἔνδον φλέβας τοῦ Ἱπποκράτους· αὗται γὰρ 
[0057]  [067]  []  []

-Z/11/92/9	ἐγγυτέρω τε τῶν πεπονθότων μορίων καὶ μᾶλλον κατ' εὐθύ. 
-Z/11/92/10	καὶ γὰρ εἰ σπληνὸς φλεγμαίνοντος κενοῦν αἵματος ἐθέλοις, 
-Z/11/92/11	τῆς ἀριστερᾶς χειρὸς τὰς ἔνδον φλέβας τέμνειν, καὶ εἰ ἥπατος, 
-Z/11/92/12	τῆς δεξιᾶς ὡσαύτως. εἰ δέ τι τῶν ἄνωθεν εἴη φλεγμαῖνον, ὡς 
-Z/11/92/13	ἐν συνάγχαις τε καὶ ὀφθαλμίαις καὶ ὅσα περὶ κεφαλὴν, τὰς 
-Z/11/92/14	ἔξωθέν τε καὶ κατ' εὐθύ· τῶν κώλων δ' αὐτῶν πεπονθότων 
-Z/11/92/15	ἀπὸ τῶν ὁμοζύγων ἡ κένωσις, εἴτε ἀντισπᾷν εἴτε παροχετεύειν 
-Z/11/92/16	ἐθέλοις, πλὴν εἰ μὴ χρόνιον εἴη τὸ πάθημα. τηνικαῦτα γὰρ 
-Z/11/92/17	ἀπ' αὐτοῦ τοῦ πεπονθότος. οὕτως οὖν κᾀπὶ τῶν συναγχι- 
-Z/11/93/1	κῶν τὰς ὑπὸ τὴν γλῶσσαν φλέβας τέμνομεν, ὅταν ἡμῖν τὸ 
-Z/11/93/2	μὲν ὅλον ἤδη σῶμα κενὸν ᾖ, χρονίζῃ δὲ τὸ πάθος. οὕτω δὲ καὶ 
-Z/11/93/3	σπληνὶ καὶ ἥπατι σικύας προσβάλλομεν. οὕτω δὲ καὶ ἄλλο 
-Z/11/93/4	τι καὶ ἄλλο μέρος πεπονθὸς ἀποσχάζομεν, οὐκ ἐπιῤῥεόντων 
-Z/11/93/5	ἔτι τῶν χυμῶν· ἐρεθιεῖς γὰρ αὐτοὺς ἐν τῷδε μᾶλλον καὶ διπλά-
-Z/11/93/6	σιον ἐργάσῃ τὸ κακόν. ἀλλ' ὅταν ἤδη τὸ μὲν ὅλον ἀπέριττον 
-Z/11/93/7	ᾖ σῶμα, μηδὲν δ' ἐπιῤῥέῃ νῦν, ἴσχηται δέ τι τοῦ παλαιοῦ ῥεύ-
-Z/11/93/8	ματος ἐν τῷ μορίῳ. καὶ μὴν καὶ ὅτι τὰ μὲν ἐν τοῖς κυρτοῖς 
-Z/11/93/9	τοῦ ἥπατος ἐπ' οὖρα χρὴ προτρέπειν, τὰ δ' ἐν τοῖς σιμοῖς 
-Z/11/93/10	ἐπὶ τὴν κάτω διαχώρησιν, ἡ θέσις ἐδίδαξε τοῦ σπλάγχνου. 
-Z/11/93/11	καὶ ὅτι θώρακα μὲν καὶ πνεύμονα διὰ βηχῶν ἐκκαθαίρειν· 
-Z/11/93/12	γαστέρα δὲ καὶ στόμαχον δι' ἐμέτων ἔντερα δὲ ταῖς κάτω 
-Z/11/93/13	διαχωρήσεσιν· ὥσπερ οὖν καὶ σπλῆνα καὶ νεφροὺς μὲν ταῖς 
-Z/11/93/14	δι' οὔρων· μήτραν δὲ ταῖς διὰ τῶν καταμηνίων· ἐγκέφαλον 
-Z/11/93/15	δὲ καὶ μήνιγγας ταῖς δι' ὑπερώας καὶ γαργαρεῶνος καὶ ῥινῶν 
-Z/11/93/16	καὶ ὤτων. ἀλλὰ καὶ ὅτι τοῖς μὲν ἐπιπολῆς μορίοις τοιοῦ-
-Z/11/93/17	τον εἶδος χρὴ φαρμάκων προσφέρειν, οἵου δεῖται τὸ πάθος· 
-Z/11/93/18	τοῖς δ' ἐν τῷ βάθει καὶ διὰ πολλῶν τῶν μεταξὺ μέλλου- 
-Z/11/94/1	σιν ὁμιλήσειν ταῖς δυνάμεσιν αὐτῶν, οὐχ οἷον νῦν ἐστιν, ἀλλ' 
-Z/11/94/2	οἷον ἔσεσθαι μέλλει παρὰ τῆς θέσεως τῶν μορίων ἐμάθομεν. 
-Z/11/94/3	ὥστ' εἴ τι τῶν ἔξωθεν ἐπιτιθεμένων εἴτε τῶν ἐσθιομένων ἢ 
-Z/11/94/4	πινομένων εἴη τὸ φάρμακον, οὐ τὴν παροῦσαν αὐτοῦ δύνα-
-Z/11/94/5	μιν ἐπισκεπτέον, ἀλλ' οἵαν ἕξει πλησιάζον τῷ πεπονθότι 
-Z/11/94/6	μορίῳ. ταῦτ' ἄρα ταῖς τοῦ πνεύμονος φλεγμοναῖς, ὅσα προσ-
-Z/11/94/7	φέρουσιν ἔξωθεν ἐπιπλάσματα, τῷ θώρακι περιβάλλοντες 
-Z/11/94/8	ἰσχυρότερα πολὺ καὶ δριμύτερα τὴν φύσιν ἐστὶν ἢ εἰ αὐτῷ 
-Z/11/94/9	τῷ σπλάγχνῳ προσεφέρετο. διὰ πολλῶν γὰρ τῶν μεταξὺ 
-Z/11/94/10	σωμάτων τὸ ἐντυγχάνειν μέλλον τῷ πεπονθότι μορίῳ παρο-
-Z/11/94/11	δεῦον πάντως ἂν ἐξελύθη τε καὶ ἠμαυρώθη τὴν δύναμιν, εἰ 
-Z/11/94/12	ἐξ ἀρχῆς ἦν ἀσθενές. τοσοῦτον οὖν αὐτοῖς ἐπικτήτου ἰσχύος 
-Z/11/94/13	διδόναι προσῆκεν, ὁπόσον ἡ ὁδὸς ἀφαιρεῖται· ὥστε ἶσον 
-Z/11/94/14	καθίστασθαι τὸ λειπόμενον τῷ διὰ τοῦ ψαύειν ὠφε-
-Z/11/94/15	λοῦντι. ταῦτ' ἄρα καὶ αὐτοῦ τοῦ θώρακος τοῖς μὲν ἐπιπο-
-Z/11/94/16	λῆς φλεγμαίνουσιν ἱκανὰ, τὰ χαλᾷν μόνον δυνάμενα· τοῖς δ' 
-Z/11/94/17	ἔνδον, ὥσπερ καὶ τῷ ὑμένι τῷ ὑπεζωκότι, δριμυτέρων δεῖ. καὶ 
-Z/11/94/18	περὶ σπληνὸς δὲ καὶ ἥπατος καὶ πάντων τῶν ἔνδον τοῦ περι- 
-Z/11/95/1	τοναίου μορίων ὁ αὐτὸς λόγος. ἑλκοῦται γὰρ πολλάκις ὑπὸ 
-Z/11/95/2	τῶν ἐπιτιθεμένων φαρμάκων τὸ δέρμα, καί τοι πολὺ σκληρό-
-Z/11/95/3	τερόν τε καὶ δυσπαθέστερον ὑπάρχον τῶν σπλάγχνων. καὶ εἰ 
-Z/11/95/4	δυνατὸν ἦν αὐτοῖς τοῖς σπλάγχνοις ἐπιβάλλειν, ὧν ἑκάστοτε 
-Z/11/95/5	δέονται, τοσούτῳ μαλακωτέρων φαρμάκων ἂν ἐδεήθησαν, ὅσῳ 
-Z/11/95/6	καὶ ἡ φύσις αὐτῶν ἐστιν εὐπαθεστέρα. καὶ μὲν δὴ καὶ ὅσα 
-Z/11/95/7	κελεύουσί τε ἐσθίειν καὶ πίνειν φάρμακα τοῖς τῶν σπλάγχνων 
-Z/11/95/8	παθήμασιν ἀρωγὰ, καὶ ταῦτα πολὺ δριμύτερά τε καὶ ἰσχυρό-
-Z/11/95/9	τερά ἐστι ταῖς δυνάμεσιν ἢ οἵων δεῖται τὰ πάσχοντα μόρια, 
-Z/11/95/10	πλὴν τῶν γαστρὶ καὶ στομάχῳ συμφερόντων· ταῦτα γὰρ μόνα 
-Z/11/95/11	τοιαῦτα διδόασιν, οἵων χρῄζει τὰ πάθη· τὰ δ' ἄλλα πάντα 
-Z/11/95/12	δριμύτερα καὶ ἰσχυρότερα ταῖς δυνάμεσίν ἐστι· καὶ μάλισθ' 
-Z/11/95/13	ὅσα νεφρῶν ἢ πνεύμονος ἕνεκα δίδονται. σκοπεῖν οὖν ὅσον 
-Z/11/95/14	ἀριθμὸν μορίων διεξέρχεται, τὸ μέλλον εἰς πνεύμονα φέρε-
-Z/11/95/15	σθαι. πρῶτον μὲν στόμα καὶ φάρυγγα καὶ στόμαχον· ἔπειτα 
-Z/11/95/16	δ' αὐτὴν τὴν γαστέρα καί τινα τῶν λεπτῶν ἐντέρων· εἶτα 
-Z/11/95/17	τὰς ἐν τῷ μεσεντερίῳ φλέβας· εἶτα τὰς ἐν τοῖς σιμοῖς τοῦ 
-Z/11/95/18	ἥπατος· ἐξ ὧν εἰς τὰς ἐν τοῖς κυρτοῖς μεταληφθὲν, ἐντεῦθεν  
-Z/11/96/1	εἰς τὴν κοίλην φλέβα ἔρχεται, μεθ' ἣν εἰς καρδίαν· ἔπειθ' 
-Z/11/96/2	οὕτως εἰς πνεύμονα. καὶ οὐκ ἔστιν εἰπεῖν, ὡς οὐ καθ' ἕκα-
-Z/11/96/3	στον τούτων τῶν μορίων, χυμοῖς τέ τισιν ἀναμίγνυται καί 
-Z/11/96/4	τινα μεταβολὴν καὶ ἀλλοίωσιν οἰκείαν τῇ φύσει τοῦ σπλάγ-
-Z/11/96/5	χνου δέχεται. ὥστε τὸ καταλειπόμενον αὐτοῦ τῆς δυνάμεως 
-Z/11/96/6	παντελῶς ἐστι μικρὸν καὶ ἀμυδρὸν ἢ ὅσον αὔταρκες εἰς 
-Z/11/96/7	τὴν ὠφέλειαν τοῦ πεπονθότος. ἡ μὲν οὖν παρὰ τῆς θέσεως 
-Z/11/96/8	τῶν μορίων ἔνδειξις εἰς τοσοῦτον ἄρα τὴν θεραπείαν 
-Z/11/96/9	ὑπαλλάττει· ἡ δὲ παρὰ τῆς δυνάμεως εἰς ὅσον νῦν ἐρῶ. 
-Z/11/96/10	ἐπειδὴ τῶν μορίων τοῦ σώματος τὰ μὲν ἐπιῤῥύτοις διοι-
-Z/11/96/11	κεῖται δυνάμεσι, τὰ δὲ καὶ συμφύτοις· τούτων δ' αὐτῶν 
-Z/11/96/12	τὰ μὲν ἑαυτοῖς μόνοις, τὰ δὲ καὶ ἄλλοις ἀρχαὶ δυνάμεών 
-Z/11/96/13	εἰσι· καὶ τῶν μὲν ἴδιον τοὖργόν ἐστι, τῶν δὲ κοινὸν, 
-Z/11/96/14	ἀναγκαῖον ὑπαλλάττεσθαι τὸ τῆς θεραπείας εἶδος ἐν ἑκάστῃ 
-Z/11/96/15	τῶν εἰρημένων διαφορῶν. πολλὰ γὰρ τῶν προειρημένων 
-Z/11/96/16	βοηθημάτων λύει μὲν τὰ πάθη, βλάπτει δὲ τὰς συμφύτους 
-Z/11/96/17	τῶν μορίων δυνάμεις, ὧν δὲ ἡ βλάβη παντὶ τῷ σώματι 
-Z/11/96/18	διαφέρει, διττῶς τούτου γιγνομένου, παρ' ὅσον ἤτοι δυνά- 
-Z/11/97/1	μεώς ἐστιν ἀρχὴ τὸ σπλάγχνον, ἅπασι τοῖς μέρεσι κοινὴ ἢ 
-Z/11/97/2	τοὖργον αὐτοῦ παντὶ τῷ σώματι χρήσιμον. ἧπαρ μὲν γὰρ καὶ 
-Z/11/97/3	καρδία καὶ ἐγκέφαλος καὶ ὄρχεις ἀρχαὶ δυνάμεών εἰσι κοιναὶ ὅλῳ 
-Z/11/97/4	τῷ σώματι. γαστρὶ δὲ καὶ μήτρᾳ ἔμφυτοι μὲν αἱ δυνάμεις 
-Z/11/97/5	καὶ οὐδενὸς ἄλλου κοιναί. τό γε μὴν ἔργον τὸ μὲν τῆς γαστρὸς 
-Z/11/97/6	ἅπαντι τῷ σώματι χρήσιμον· τὸ δὲ τῶν μητρῶν οὐκέτι. βλά-
-Z/11/97/7	πτει δὲ πολλάκις ἡ τοῦ πάθους ἴασις τὴν δύναμιν τοῦ μέρους· 
-Z/11/97/8	τά τε γὰρ ἀμέτρως χαλῶντα λύει τὸν τόνον, ὥστε καὶ τὴν 
-Z/11/97/9	δύναμιν τοῦ μέρους· τὰ δ' ὑπερβαλλόντως ψύχοντα σβέν-
-Z/11/97/10	νυσι τὸ ἔμφυτον θερμὸν, ὃ τάχα μὲν, ὥς τισιν ἔδοξε τῶν ἀρί-
-Z/11/97/11	στων ἰατρῶν τε καὶ φιλοσόφων, ἡ οὐσία τῶν δυνάμεών ἐστιν, 
-Z/11/97/12	εἰ δὲ μὴ, ἀλλὰ τό γε πρῶτόν τε καὶ ἀναγκαιότατον αὐτῶν 
-Z/11/97/13	ὄργανον. ἤδη δὲ καὶ ποιότητές τινες ἄτοποι καταλυτικαὶ 
-Z/11/97/14	τῶν δυνάμεών εἰσιν. οὐδὲν οὖν τούτων χρὴ παρέρχεσθαι κατὰ 
-Z/11/97/15	τὰς ἰάσεις, ἵνα μή ποτε λάθωμεν ἡμᾶς αὐτοὺς εἰπόντας τὸ 
-Z/11/97/16	μὲν πάθος ἐθεραπεύθη, ὁ δὲ ἄνθρωπος ἀπέθανεν· ὅπερ ὁση-
-Z/11/97/17	μέραι γιγνόμενον ὁρᾷς ὑπὸ τῶν πλείστων, ὅσοι τήν τε ἄλο-
-Z/11/97/18	γον τριβὴν πρεσβεύουσι καὶ τὴν ἅπασι τοῖς τῆς τέχνης καλοῖς  
-Z/11/98/1	λυμηναμένην αἵρεσιν μεθοδικὴν, ἥ τινας λόγους μεταδιώκει 
-Z/11/98/2	δογματικοὺς μὲν, ἀλλὰ καὶ πολλῶν ἁμαρτημάτων ἀνάπλεως. 
-Z/11/98/3	ἐν τῇ παρὰ τῆς δυνάμεως ἐνδείξει τῶν μορίων εἴη δ' ἂν καὶ 
-Z/11/98/4	τὸ δυσαίσθητον ἢ εὐαίσθητον ὑπάρχειν αὐτό. τὰ γὰρ εὐαί-
-Z/11/98/5	σθητα δριμέων οὐκ ἀνέχεται φαρμάκων, ὥσπερ οὐδὲ χυμῶν. 
-Z/11/98/6	ἐν γοῦν τῷ στόματι τῆς κοιλίας δριμέος τινὸς χυμοῦ περιεχο-
-Z/11/98/7	μένου συγκόπτονται πολλάκις· εἰ δὲ τὰ μετριώτατα πάσχοιεν, 
-Z/11/98/8	ἀλύουσί τε καὶ ναυτιῶσι, ποτὲ μὲν ἐμοῦντες τὸν λυποῦντα 
-Z/11/98/9	χυμὸν, ἔσθ' ὅτε δὲ μάτην σπαραττόμενοι· καὶ γίνεται τοῦτο 
-Z/11/98/10	κατ' ἐκείνας μάλιστα τὰς διαθέσεις, ἐν αἷς εἰς τὸ στόμα τῆς 
-Z/11/98/11	γαστρὸς ὁ μοχθηρὸς ἀναπίνεται χυμός. ὁμοίως δὲ καὶ τοῖς 
-Z/11/98/12	ὀφθαλμοῖς ἐπιῤῥέων ὁ τοιοῦτος χυμὸς ὀδυνηρότατός ἐστι 
-Z/11/98/13	καὶ φλυκταίνας ἑλκώδεις τε καὶ δυσιάτους ἐργάζεται. ὡσαύτως 
-Z/11/98/14	οὖν οὐδὲ τῆς τῶν δριμέων φαρμάκων ὁμιλίας ὀφθαλμὸς ἀνέ-
-Z/11/98/15	χεται διὰ τὴν εὐαισθησίαν, ὥσπερ οὐδὲ τὸ στόμα τῆς γαστρός. 
-Z/11/98/16	οὐ μὴν οὐδ' ἐπικειμένου τινὸς ἔξωθεν βαρύνοντος, ἀνέχεται 
-Z/11/98/17	ταῦτα τὰ μόρια· καὶ μᾶλλόν γε τῆς γαστρὸς ὁ ὀφθαλμός· 
-Z/11/98/18	ὅπου γ' ἐνίοτε καὶ πρὸς τῶν ἐπιχριομένων φαρμάκων βαρύ- 
[0057]  [067]  []  []

-Z/11/99/1	νεται. τὰ δ' ἀναισθητότερα μόρια καὶ καταπλασμάτων ἀνέ-
-Z/11/99/2	χεται βαρέων καὶ φαρμάκων δακνόντων. εἰ γοῦν πέμπτην τις 
-Z/11/99/3	ἐθέλοι πρὸς ταῖς εἰρημέναις τέτταρσι τὴν ἀπὸ τῆς εὐαισθησίας 
-Z/11/99/4	ἔνδειξιν ἀριθμεῖν, εἴτ' οὖν περιλαβεῖν τὴν κατὰ δύναμιν, οὐδὲν 
-Z/11/99/5	ὡς πρὸς τὸ καλῶς ἰᾶσθαι διαφέρει. τούτων οὖν ἀεὶ χρὴ μεμνῆ-
-Z/11/99/6	σθαι τῶν ἐνδείξεων ἐπὶ παντὸς μορίου πάσχοντος ὁτιοῦν πάθος. 
-Z/11/99/7	ἥ τε γὰρ κρᾶσις αὐτοῦ καὶ ἡ διάπλασις ἥ τε θέσις καὶ ἡ δύνα-
-Z/11/99/8	μις ὑπαλλάξει τὰς κατὰ μέρος ἡμῶν ἐνεργείας φυλαττομένου 
-Z/11/99/9	τοῦ κοινοῦ σκοποῦ· τοῦτον γὰρ ἔφαμεν ἐκ τοῦ πάθους ἀεὶ 
-Z/11/99/10	δεῖν λαμβάνεσθαι. τὰ μὲν οὖν κατὰ ψιλὴν καὶ μόνην δυσκρα-
-Z/11/99/11	σίαν γιγνόμενα νοσήματα διὰ τῶν ἐναντίων ποιοτήτων θερα-
-Z/11/99/12	πεύεται· θερμὴ μὲν δυσκρασία διὰ τῶν ψυχόντων, εἴτ' οὖν 
-Z/11/99/13	πρώτως εἴτε καὶ κατὰ συμβεβηκὸς εἴη ταῦτα ψύχοντα· ψυ-
-Z/11/99/14	χρὰ δὲ διὰ τῶν θερμαινόντων. οὕτω δὲ καὶ ξηρὰ μὲν διὰ τῶν 
-Z/11/99/15	ὑγραινόντων· ὑγρὰ δὲ διὰ τῶν ξηραινόντων. περὶ δὲ τοῦ 
-Z/11/99/16	πρώτως θερμαίνοντος ἢ κατὰ συμβεβηκὸς ἐπὶ πλεῖστον, ὡς 
-Z/11/99/17	οἶσθα, ἐν τῇ περὶ τῆς τῶν ἁπλῶν φαρμάκων δυνάμεως ἐπε-
-Z/11/99/18	σκεψάμεθα πραγματείᾳ, ἐπιδεικνύντες ἐνίοτε καὶ τὸ πρώτως  
-Z/11/100/1	ψῦχον θερμαίνειν κατά τι συμβεβηκὸς, ὥσπερ καὶ τὴν τοῦ 
-Z/11/100/2	ψυχροῦ κατάχυσιν ὕδατος, ὅταν ἐπανάκλησιν θέρμης ποιῆται· 
-Z/11/100/3	καὶ τὴν τοῦ θερμοῦ ψύξιν, ὅταν ἀραιῶσαν τὸ σῶμα διαφο-
-Z/11/100/4	ρήσῃ τὴν ἐν αὐτῷ θερμασίαν. αἱ μὲν οὖν κατὰ μόνας τὰς 
-Z/11/100/5	δραστικὰς ποιότητας ἀλλοιώσεις τῶν σωμάτων ὑπὸ μόνης 
-Z/11/100/6	τῆς διὰ τῶν θερμαινόντων τε καὶ ψυχόντων ὑγραινόντων τε 
-Z/11/100/7	καὶ ξηραινόντων δυνάμεως εἰς τὸ κατὰ φύσιν ἄγονται, μὴ 
-Z/11/100/8	δεόμεναι κενώσεως αἰσθητῆς. αἱ δὲ δι' ἐπιῤῥοὴν ὕλης, 
-Z/11/100/9	εὐκράτου μὲν οὔσης αὐτῆς, κενώσεως χρῄζουσι μόνης, δυσ-
-Z/11/100/10	κράτου δὲ, κενώσεώς τε ἅμα καὶ τῆς διὰ τῶν ἐναντίων ποιοτή-
-Z/11/100/11	των ἀλλοιώσεως· κενώσεως μὲν, ὥσπερ αἱ ῥευματικαὶ καλού-
-Z/11/100/12	μεναι, περὶ ὧν ἓν ἡμῖν, ὡς οἶσθα, γέγραπται βιβλίον· ἐν ᾧ 
-Z/11/100/13	καὶ τοῦτο εὐθέως κατ' ἀρχὰς ἐδείχθη, τὸ τῆς θρεπτικῆς 
-Z/11/100/14	δυνάμεως ὅλου τοῦ σώματος ἀῤῥωστούσης, γίγνεσθαι τὰς 
-Z/11/100/15	διαθέσεις ταύτας, ῥεούσης τῆς ἀθροιζομένης περιουσίας 
-Z/11/100/16	εἰς τὰ πάντων ἀτονώτατα μόρια. τοῦ μέν τοι ῥέοντος αἵμα-
-Z/11/100/17	τος εἰς τὰ τοιαῦτα μόρια κατὰ τὰς ῥευματικὰς διαθέσεις 
-Z/11/100/18	ἔχοντός τινα κακοχυμίαν ἡ διάθεσις γίνεται μικτή· καὶ γίγνοιτ'  
-Z/11/101/1	ἂν ἴσως τοῦτο σπανιώτατα. διὰ παντὸς γὰρ ὤφθη μοι, χω-
-Z/11/101/2	ρὶς φλέγματος ἢ ξανθῆς χολῆς ἢ μελαίνης αἷμα τῇ συστάσει 
-Z/11/101/3	λεπτὸν ἐπιῤῥέον. ἐξ ἄλλης δέ τινος αἰτίας εἰς ὄγκον ἀρθέν-
-Z/11/101/4	τος τοῦ μορίου σκοπεῖν εἴτε φλεγμονὴ τὸ πάθος ἐστὶν εἴτε 
-Z/11/101/5	σκίῤῥος εἴτε οἴδημα, φλεγμονὴν ὀνομαζόντων ἡμῶν ἅπασαν 
-Z/11/101/6	τὴν θερμὴν καὶ οἷον φλογώδη διάθεσιν, ἧς τὰς διαφορὰς 
-Z/11/101/7	ὀλίγον ἔμπροσθεν εἴπομεν. ὥρα τοίνυν ἤδη περὶ τῶν οἰδημά-
-Z/11/101/8	των ὑποθέσθαι σοι διὰ βραχέων, ἀναμνήσεως ἕνεκεν ὧν κατὰ 
-Z/11/101/9	διέξοδον ἤκουσας ἡμῶν λεγόντων. 
-Z/11/101/10	  Ὀνομάζομεν οὖν οἴδημα τὸν ἀνώδυνον μὲν 
-Z/11/101/11	καὶ χαῦνον ὄγκον. ἐπιδέδεικται δ' οὗτος ἐκ φλεγματώδους 
-Z/11/101/12	οὐσίας γιγνόμενος ἢ πνεύματος ἀτμώδους, ὁποῖόν τι καὶ κατὰ 
-Z/11/101/13	τὰ νεκρὰ γίνεται σώματα καὶ κατὰ τοὺς πόδας τε καὶ σκέλη 
-Z/11/101/14	πολλάκις, ἐν ὑδερικαῖς διαθέσεσι καὶ φθόαις καὶ καχεξίαις 
-Z/11/101/15	ἑτέραις. ἀλλ' ἐπ' ἐκείνων μὲν σύμπτωμά ἐστι τὸ τοιοῦτον 
-Z/11/101/16	οἴδημα διαθέσεων ἐπισφαλῶν, οὐδεμιᾶς ἰδίας ἐξαιρέτου θε-
-Z/11/101/17	ραπείας δεόμενον αὐτό. καὶ γὰρ ἀνάτριψις μόνη δι' ὀξυῤῥοδί-
-Z/11/101/18	νου καί ποτε δι' ἁλῶν καὶ ἐλαίου ἢ καὶ τῶν ἁλῶν ἐμβληθέν- 
-Z/11/102/1	των τῷ ὀξυῤῥοδίνῳ κατέστησεν αὐτὸ καὶ ἄλλα πολλὰ τοιαῦτα. 
-Z/11/102/2	διὰ δὲ τὸν φλεγματικὸν χυμὸν ἐπιῤῥυέντα μορίῳ, ἐπιγενομέ-
-Z/11/102/3	νου τοῦ πάθους, ἐνίοτε μὲν σπόγγος ὕδατι βεβρεγμένος ὀλίγον 
-Z/11/102/4	ὄξους ἔχων κατέστησε τὸ πάθος· εἰ δὲ μὴ καταστήσειε, βραχὺ 
-Z/11/102/5	πλεῖον ἐπιβλητέον τοῦ ὄξους, ὥστε τὸ μὲν σύμμετρον τοιοῦ-
-Z/11/102/6	τον εἶναι κατὰ τὴν κρᾶσιν, ὡς δύνασθαί τινα καὶ πίνειν 
-Z/11/102/7	αὐτοῦ. τούτου δὲ τὸ μὲν ὑδαρέστερον ἐν ἀρχῇ παραληπτέον 
-Z/11/102/8	ἐπὶ μαλακῶν μάλιστα σωμάτων· τὸ δ' ἰσχυρότερον ἐπί τε 
-Z/11/102/9	γενναίων καὶ σκληρὸν ἐχόντων δέρμα καὶ πρὸς τὰς πρώτας 
-Z/11/102/10	ἐπιθέσεις τοῦ σπόγγου μηδὲν ὠφεληθέντων. εἶναι δὲ χρὴ 
-Z/11/102/11	τὸν σπόγγον πάντως καινόν· εἰ δὲ μὴ παρείη τοιοῦτος, ἔστω 
-Z/11/102/12	ἀκριβῶς ἐκπεπλυμένος ἀφρονίτρῳ τε καὶ νίτρῳ καὶ τῇ καλου-
-Z/11/102/13	μένῃ κονίᾳ στακτῇ. μὴ παυσαμένου δὲ μηδ' ἐπὶ τούτοις τοῦ 
-Z/11/102/14	οἰδήματος, ἐπεμβάλλειν χρὴ βραχὺ στυπτηρίας καὶ τὸν σπόγ-
-Z/11/102/15	γον πάντως ἐπιτιθέναι καινόν. εἰ δὲ καὶ κατά τι τῶν κώλων 
-Z/11/102/16	τὸ τοιοῦτον οἴδημα γένοιτο, τῆς ἐπιδέσεως ἐκ τῶν κάτω με-
-Z/11/102/17	ρῶν ἀρχόμενον ἄνω τελευτᾷν τὴν ἐπιβολὴν καὶ τὴν πίεσιν 
-Z/11/102/18	καὶ τὴν σύμπασαν νομὴν ὡς ἐπὶ καταγμάτων ποιούμενον. ὁ 
-Z/11/102/19	γάρ τοι σκοπὸς τῆς θεραπείας ἐπὶ τῶν τοιούτων παθῶν  
-Z/11/103/1	μικτός ἐστι· τὸ μέν τι διαφορεῖν τῆς οὐσίας αὐτῶν, τὸ δέ τι 
-Z/11/103/2	συνάγειν καὶ σφίγγειν. εἰ τοίνυν ἐπὶ τοῖς προειρημένοις μὴ 
-Z/11/103/3	καθίσταιτο, τότε τῶν ἰσχυροτέρων φαρμάκων ἃ μικτὴν ἔχει 
-Z/11/103/4	τὴν κρᾶσιν ἐκ τῶν εἰρημένων δυνάμεων ἐπιβάλλειν. ἐγὼ 
-Z/11/103/5	δὲ ἐπὶ κεχρονικότος οἰδηματώδους ὄγκου προϋπαλείψας ἐλαίῳ 
-Z/11/103/6	τὸ μόριον εἶτ' ἐπιθεὶς σπόγγον ἐκ κονίας καὶ σφίγξας βιαιότε-
-Z/11/103/7	ρον, οἶδα τελέως ἐκθεραπευθὲν τὸ πάθος, οὐκέτι δηλονότι 
-Z/11/103/8	τῆς τοιαύτης ἀγωγῆς σκοπὸν ἐχούσης, τὸ μικτὸν τῶν δυνά-
-Z/11/103/9	μεων, ἀλλ' ἐπὶ τὸ διαφορητικόν τε καὶ τμητικὸν ἀποκλινάσης, 
-Z/11/103/10	ὅπερ ἐπὶ τῶν χρονιζόντων σχεδὸν ἁπάντων ἴσμεν εὐδοκιμοῦν. 
-Z/11/103/11	ἐπεὶ δὲ καὶ περὶ τῶν οἰδημάτων αὐτάρκως εἴρηται πρός γε σὲ, 
-Z/11/103/12	περὶ τῶν σκιῤῥωδῶν ὄγκων ἐφεξῆς ἂν εἴη ῥητέον. 
-Z/11/103/13	  Ὁ μὲν οὖν ἀκριβὴς σκίῤῥος ὄγκος ἐστὶ 
-Z/11/103/14	παρὰ φύσιν ἀναίσθητός τε καὶ σκληρός. ὁ δ' οὐκ ἀκριβὴς 
-Z/11/103/15	οὐκ ἀναίσθητος μὲν παντάπασι, δυσαίσθητός γε μήν ἐστι 
-Z/11/103/16	πάντως. ὁ μὲν οὖν ἀναίσθητος σκίῤῥος ἀνίατος. ὁ δὲ δυσαί-
-Z/11/103/17	σθητος οὐκ ἀνίατος μὲν, οὐ μὴν εὐίατος. γίνεται γὰρ ἐκ 
-Z/11/103/18	γλίσχρου καὶ παχέος χυμοῦ δυσλύτως ἐμπλαττομένου τοῖς  
-Z/11/104/1	σκιῤῥουμένοις μορίοις· ἐνίοτε μὲν οὖν εὐθὺς ἐξ ἀρχῆς κατὰ 
-Z/11/104/2	βραχὺ συνίσταταί τε καὶ αὐξάνεται. τὰ πολλὰ δ' ὑπὸ τῶν 
-Z/11/104/3	ἰατρῶν κατασκευάζεται, στυψάντων καὶ ψυξάντων σφοδρῶς 
-Z/11/104/4	ἐρυσιπέλατά τε καὶ φλεγμονάς. ἐὰν μὲν οὖν τις τὰ ἰσχυρῶς 
-Z/11/104/5	διαφοροῦντα τοῖς σκιῤῥουμένοις σώμασι προσφέρῃ φάρμακα 
-Z/11/104/6	καὶ σαφῆ μείωσιν ἐργασάμενος τοῦ σκίῤῥου, χρόνῳ βραχεῖ 
-Z/11/104/7	θαῤῥήσει περὶ τῆς παντελοῦς θεραπείας οὐκ ἀληθῶς, ἀγνοῶν 
-Z/11/104/8	ὅτι τῷ τοιούτῳ τρόπῳ τῆς θεραπείας τὸ λείψανον τοῦ πά-
-Z/11/104/9	θους ἀνίατον γίνεται. διαφορηθείσης γὰρ ἐξ αὐτοῦ τῆς 
-Z/11/104/10	λεπτομεροῦς ὑγρότητος ἡ λοιπὴ ξηρανθεῖσα λιθώδης ἀποτε-
-Z/11/104/11	λεῖται. οὔκουν χρὴ σφοδρῶς ξηραίνοντι τὰ σκιῤῥούμενα μόρια 
-Z/11/104/12	θεραπεύειν φαρμάκῳ, ἀλλὰ θερμασίαν μὲν ἔχειν χλιαρὰν, 
-Z/11/104/13	ὑγρότητα δ' οὔτε πολλὴν οὔτε παντάπασιν ἐλαχίστην. τὸ 
-Z/11/104/14	μὲν γὰρ ὑπερβαλλόντως ὑγρὸν οὐδ' ὅλως διαφορεῖ· τὸ δ' 
-Z/11/104/15	ὀλιγοστὴν ἔχον ἰκμάδα ξηραίνει σφοδρότερον ἢ προσήκει. χρὴ 
-Z/11/104/16	τοίνυν ὑπὲρ τοῦ μέλλοντος ὀνήσειν φαρμάκου. τὸ σκιῤῥούμε-
-Z/11/104/17	νον σῶμα τοῖς ἐν ἡλίῳ χεομένοις ὅμοιόν τι πάσχειν. ὀνομά-
-Z/11/104/18	ζεται δὲ τὰ τοιαῦτα φάρμακα μαλακτικά· καὶ λέλεκται περὶ  
-Z/11/105/1	αὐτῶν ἐπὶ πλέον ἐν τῷ πέμπτῳ τῆς περὶ τῶν ἁπλῶν φαρ-
-Z/11/105/2	μάκων πραγματείας. καὶ τὰ παραδείγματα αὐτῶν εἴρηται, τά 
-Z/11/105/3	γε ἁπλᾶ μυελοί τε σύμπαντες καὶ στέατα. πρωτεύει δὲ τῶν 
-Z/11/105/4	μὲν μυελῶν πάντων ὁ ἐλάφειος· εἶτα ὁ μόσχειος. στεάτων δὲ 
-Z/11/105/5	ἐν μὲν τοῖς πτηνοῖς ζώοις τὸ χήνειον· ἐν δὲ τοῖς πεζοῖς τὸ 
-Z/11/105/6	λεόντειον. ἐφεξῆς δὲ χηνείῳ μὲν τὸ τῆς ἀλεκτορίδος· λεοντείῳ 
-Z/11/105/7	δὲ τὸ τῶν παρδάλεων καὶ τὸ τῶν ἄρκτων· εἶτα τὸ τῶν ταύ-
-Z/11/105/8	ρων. τὸ δὲ τῶν αἰγῶν παχύτερόν τε τούτων ἐστὶ καὶ ξηρότε-
-Z/11/105/9	ρον· ἔτι δὲ μᾶλλον αὐτοῦ τὸ τῶν τράγων. ὅτι δ' οὐ δεῖται 
-Z/11/105/10	τῶν ἰσχυρῶς ξηραινόντων φαρμάκων τὸ πάθος τοῦτο, προεί-
[0057]  [067]  []  []

-Z/11/105/11	ρηται. περὶ δὲ τῆς κατὰ λεπτομέρειάν τε καὶ παχυμέρειαν 
-Z/11/105/12	αὐτῶν διαφορᾶς ἐνδεικτικῶς μὲν εἴρηται, σαφῶς δ' οὐδέπω. 
-Z/11/105/13	διὸ νῦν ἀναμνῆσαί σε προσήκει τῶν ῥηθέντων ἡμῖν πρὸς 
-Z/11/105/14	ἀλλήλους, ὅτε τὸ τοῦ Κερκυλλίου παιδάριον ἐθεράπευον, ἐξ 
-Z/11/105/15	ἐρυσιπέλατος σφοδρῶς στυφθέντος τε καὶ ψυχθέντος ὄγκον 
-Z/11/105/16	σκιῤῥώδη ἔχοντος ἐν ὅλῳ τῷ μηρῷ. λεπτομερῆ γὰρ ἡμῖν 
-Z/11/105/17	ἐφαίνετο δεῖν εἶναι τὰ μέλλοντα θεραπεύειν αὐτὸ φάρμακα, 
-Z/11/105/18	διὸ κατήντλουν ἐλαίῳ τὸν μηρὸν, ἐν σκάφῃ καθίζον βαθείᾳ  
-Z/11/106/1	τὸ παιδάριον, ἐχούσῃ πλῆθος ἐλαίου τοῦ Σαβίνου, διότι 
-Z/11/106/2	λεπτομερέστατον ἔλαιον ἴσμεν ἁπάντων αὐτό. λουτροῦ δ' 
-Z/11/106/3	ἀπεῖχον ὅτι μὴ διὰ πλειόνων ἡμερῶν ἕνεκα τῆς τοῦ παντὸς 
-Z/11/106/4	ἐπιμελείας σώματος. μετὰ δὲ τὴν εἰρημένην κατάντλησιν τὰ 
-Z/11/106/5	διὰ τῶν εἰρημένων μυελῶν τε καὶ στεάτων φάρμακα προσέφε-
-Z/11/106/6	ρον, ἐνίοτε δὲ καὶ βδελλίου τοῦ Σκυθικοῦ μιγνὺς καὶ μαστίχης 
-Z/11/106/7	Αἰγυπτίας καὶ ἀμμωνιακοῦ θυμιάματος, τοῦ λιπαροῦ τε καὶ 
-Z/11/106/8	μὴ παλαιοῦ καὶ χαλβάνης ὡσαύτως. καὶ ἐπειδὴ διὰ τούτων 
-Z/11/106/9	προπαρεσκεύαστο, λύσας ἀμμωνιακὸν τὸ λιπαρώτατον ὄξει 
-Z/11/106/10	δριμυτάτῳ κατέχρισα τὸν μηρὸν ὅλον ἐν κύκλῳ. κᾄπειτα δι' 
-Z/11/106/11	ἡμερῶν αὖθις ὀποπάνακος ἔμιξα τὸ λιπαρώτατον, ὄξει δρι-
-Z/11/106/12	μυτάτῳ ἐκλύων καὶ τούτου δηλονότι τὸν πρόσφατον, οὐ γὰρ 
-Z/11/106/13	ἂν ἄλλως ἔτι διαμένοι λιπαρός· ὥσπερ οὐδὲ τὸ βδέλλιον οὐδὲ 
-Z/11/106/14	τὸ ἀμμωνιακὸν οὐδὲ ἡ χαλβάνη. καὶ ἀσκωλιάζειν δὲ κατὰ 
-Z/11/106/15	θατέρου σκέλους ἐποίουν τὸ παιδάριον, ὅπως ἐπ' ἐκεῖνο 
-Z/11/106/16	φέροιτο τὸ πλέον τῆς τροφῆς. ὕστερον δ' ὡς ἤδη προσέσταλτο 
-Z/11/106/17	μὲν ὁ σκιῤῥώδης ὄγκος, ἐδεδίειν δὲ μήτι λείψανον αὐτῷ μένοι 
-Z/11/106/18	τοὐναντίον ἅπαν εἰργαζόμην, ἐπιχρίων τινὶ τῶν πιττωτῶν  
-Z/11/107/1	φαρμάκων τὸν μηρόν. ἐφαίνετο δὲ σαφῶς ἐπὶ μὲν τοῖς δι' 
-Z/11/107/2	ὄξους ἐπιχρίμασιν ἀξιολόγως καθαιρούμενος ὁ σκιῤῥώδης 
-Z/11/107/3	ὄγκος· ἐπὶ δὲ τοῖς χαλαστικοῖς μαλακυνόμενος μὲν, ἐλάττων 
-Z/11/107/4	δ' οὐ γινόμενος. ἀλλ' ἡ μετὰ μέτρου τοῦ προσήκοντος ἐναλ-
-Z/11/107/5	λὰξ αὐτῶν χρῆσις ἐθεράπευσε τὸ παιδάριον. ὡς εἴγε διὰ 
-Z/11/107/6	θατέρου γένους μόνου τῶν φαρμάκων ἐποιεῖτό τις τὴν θερα-
-Z/11/107/7	πείαν αὐτῶν, οὐκ ἂν ἔλυσε τὸν σκίῤῥον. ἐπὶ δὲ τῶν τενόντων, 
-Z/11/107/8	ὀνομάζω δ' οὕτω δηλονότι τὰς ἀπονευρώσεις τῶν μυῶν, ἐπὶ 
-Z/11/107/9	τῇ λεγομένῃ χρήσει τῶν φαρμάκων ἐναργεστάτην ὠφέλειάν 
-Z/11/107/10	ἐστιν ἰδεῖν, εἴ τις καλῶς χρήσαιτο τῇ διὰ τοῦ πυρίτου λίθου 
-Z/11/107/11	θεραπείᾳ· χρὴ δὲ διάπυρον αὐτὸν ἐργασάμενον ὄξει δριμυ-
-Z/11/107/12	τάτῳ καταῤῥαίνειν, εἶτα διακινεῖν τὸ πεπονθὸς μόριον ὑπὲρ 
-Z/11/107/13	τὸν λίθον, ὡς ἂν ὑπὸ τῆς ἀναφερομένης ἀτμίδος ὁ σκίῤῥος 
-Z/11/107/14	λύοιτο. πολλὰ γὰρ ἤδη τελέως ἠγκυλωμένα τε καὶ κεκυλλω-
-Z/11/107/15	μένα διὰ τούτου τοῦ τρόπου τῆς θεραπείας, ἐν αὐτῷ τῷ 
-Z/11/107/16	διακινεῖν ἐθεραπεύθη τελέως, ὡς τὸ πρᾶγμα παραπλήσιον 
-Z/11/107/17	εἶναι μαγείᾳ. χρὴ δὲ προπαρεσκευάσθαι μεμαλαγμένον τὸ 
-Z/11/107/18	σκιῤῥῶδες μόριον ὑφ' ὧν εἴρηκα βοηθημάτων. ἀλλὰ καὶ 
-Z/11/107/19	κατὰ ταύτην τὴν διὰ τοῦ πυρίτου λίθου θεραπείαν προκα- 
-Z/11/108/1	ταντλεῖσθαι πολλάκις ἐλαίῳ δαψιλῶς θερμῷ Σαβίνῳ ἢ ἄλλῳ 
-Z/11/108/2	τινὶ τῶν λεπτομερῶν· οὐ χεῖρον δὲ καὶ ἀνήθου τὴν κόμην 
-Z/11/108/3	ἐναφεψήσασθαι καὶ μᾶλλον, εἰ χλωρὸν εἴη καὶ πρόσφατον. 
-Z/11/108/4	εἰ δὲ μὴ παρείη πυρίτης, τῷ μυλίτῃ χρηστέον· ὀνομάζουσι δ' 
-Z/11/108/5	οὕτως ἐκεῖνον τὸν λίθον, ἐξ οὗ τὰς μύλας κατασκευάζουσιν, 
-Z/11/108/6	ἐφ' ὧν ἀλήθουσι τὸν σῖτον. 
-Z/11/108/7	  Σπλῆνα μέντοι σκιῤῥούμενον οὐ μόνον 
-Z/11/108/8	ἔξωθεν ἰσχυροῖς φαρμάκοις θεραπεύειν προσήκει, ἀλλὰ καὶ 
-Z/11/108/9	διὰ πομάτων ἰσχυροτάτων. ἀνέχεται γὰρ καὶ τούτων ἀλύπως. 
-Z/11/108/10	ἄριστα δ' ἐξ αὐτῶν καππαρέως ῥίζης φλοιὸς καὶ σκολοπεν-
-Z/11/108/11	δρίου καὶ μυρίκης αἵ τε ῥίζαι καὶ οἱ ἀκρέμονες. ἕψειν δὲ τὰ 
-Z/11/108/12	τοιαῦτα πάντα προσήκει ἐν ὄξει τε καὶ ὀξυμέλιτι. πολλάκις 
-Z/11/108/13	δ' ἁπτομένῳ φαίνεται μὲν ἀντίτυπος ὁ σπλὴν, οὐ μὴν σκιῤ-
-Z/11/108/14	ῥώδης ἐστὶν ὁ ὄγκος, ἀλλὰ πνευματώδης μᾶλλον. ἐφ' οὗ 
-Z/11/108/15	προαποβρέξαντα δι' ἀψινθίου φάρμακον ἔμπλαστρον ἐπιτι-
-Z/11/108/16	θέναι χρὴ μικτῆς δυνάμεως, ὁποῖόν ἐστι τὸ διὰ θείου τε καὶ 
-Z/11/108/17	στυπτηρίας. ἔστι δ' ἀμέλει τὰ πλεῖστα τῶν ἐν ταῖς φαρμα-
-Z/11/108/18	κίτισι βιβλίοις γεγραμμένων φαρμάκων τοιαῦτα. πρόσεχε δὲ  
-Z/11/109/1	οὐχ ἁπλῶς τῇ δυνάμει τῶν μεμιγμένων φαρμάκων, ἀλλὰ καὶ 
-Z/11/109/2	τῷ πόσῳ τῆς μίξεως. ἐπὶ γὰρ τῶν πνευματώδη τὸν 
-Z/11/109/3	ὄγκον ἐχόντων σπληνῶν καὶ μᾶλλον ἐπὶ τῶν οἰδημάτων, κᾂν 
-Z/11/109/4	πολὺ τῶν στυπτηριῶν ἐμβάλλῃς, οὐδὲν βλάψεις. ἐπὶ δὲ τῶν 
-Z/11/109/5	σκιῤῥωδῶν προσήκει ἐπικρατεῖν τὴν διαφορητικὴν δύναμιν, 
-Z/11/109/6	ὀλίγον δ' αὐτῇ μεμίχθαι τῆς στυφούσης. ἓν γοῦν τῶν ἁπλῶν 
-Z/11/109/7	τε καὶ αὐτοφυῶν φαρμάκων τοιοῦτον ὑπάρχον ἁλὸς ἄνθος 
-Z/11/109/8	ἰᾶται σκιῤῥουμένους σπλῆνας, ἐπιτεθὲν ἔξωθεν αὐτοῖς ἐν κύ-
-Z/11/109/9	στει. ἥπατος δὲ σκίῤῥον ἀρχόμενον μὲν ἰασάμεθα πολλάκις· 
-Z/11/109/10	ἐκταθέντα δ' εἰς πλείους ἡμέρας οὔτ' αὐτὸς ἠδυνήθην ἰάσα-
-Z/11/109/11	σθαι, οὔτ' ἄλλον τινὰ εἶδον ἰάσασθαι δυνηθέντα. πᾶσι μὲν 
-Z/11/109/12	οὖν τοῖς οὕτω παθοῦσιν ἐξ ἅπαντος ὕδερος ἕπεται. διαφθεί-
-Z/11/109/13	ρονται δ' οἱ πλεῖστοι ἐν χρόνω μακροτέρῳ. τινὰς δ' ἱστόρησα 
-Z/11/109/14	καὶ διὰ ταχέων ἀπολομένους, οἷς ἡ γαστὴρ διεχώρει πολλά. 
-Z/11/109/15	πρόδηλον οὖν ὅτι τούτοις ἱκανῶς ἐστέγνωτο τὰ στόματα τῶν 
-Z/11/109/16	μεταλαμβανόντων τὴν τροφὴν ἀγγείων, ἐκ τῶν σιμῶν τοῦ 
-Z/11/109/17	ἥπατος εἰς τὰ κυρτά. τοὺς δ' οὖν θεραπευθέντας ἐξ αὐτῶν 
-Z/11/109/18	ἡ προειρημένη τῶν ἐν τοῖς μυώδεσι σκίῤῥων ἀγωγὴ διέσωσεν.  
-Z/11/110/1	οὐ γὰρ φέρει τὸ σπλάγχνον τοῦτο τὰ σφοδρὰ φάρμακα, καθά-
-Z/11/110/2	περ ὁ σπλήν. ἐπιτείνειν οὖν χρὴ τὰ διὰ φλεγμονὴν αὐτῷ 
-Z/11/110/3	προσαγόμενα τῇ μίξει τῶν μαλακτικῶν. ἦν δ' ἐκεῖνα τὰ δι' 
-Z/11/110/4	ἀψινθίου κόμης καὶ μυροβαλάνου πιέσματος καὶ νάρδων ἀμφο-
-Z/11/110/5	τέρων Ἰνδικῆς τε καὶ Κελτικῆς, ἔτι δὲ κρόκου καὶ οἰνάνθης καὶ 
-Z/11/110/6	μαστίχης Χίας καὶ μύρων τῶν διὰ ναρδοστάχυος σκευαζομένων, 
-Z/11/110/7	ἔτι δὲ μαστιχίνου καὶ σχινίνου καὶ μηλίνου καὶ οἰνανθίνου. τού-
-Z/11/110/8	τοις οὖν ἀμμωνιακόν τε θυμίαμα καὶ βδέλλιον, οἵ τ' εἰρημέ-
-Z/11/110/9	νοι μυελοὶ καὶ τὰ στέατα μιγνύμενα καὶ τὰ τέμνειν δυνάμενα, 
-Z/11/110/10	τὸν γεννώμενον ἐν ἥπατι σκίῤῥον ἰάσαιντο μετὰ τῆς προσηκού-
-Z/11/110/11	σης δηλονότι διαίτης καὶ τῶν ἅμα αὐτῇ πινομένων φαρμάκων, 
-Z/11/110/12	σκοπὸν ἐχόντων ἐκφράξαι τε καὶ διαῤῥύψαι τὸν χυμὸν τὸν ἐν 
-Z/11/110/13	τῷ σπλάγχνῳ. ἔστι δὲ ταῦτα πάντα καὶ τῶν ἐν νεφροῖς λίθων 
-Z/11/110/14	θρυπτικά· καὶ γέγραπται πολλοῖς ἰατροῖς περὶ τῆς ὕλης 
-Z/11/110/15	αὐτῶν. ἐπιμιγνύναι δὲ χρὴ τοῖς τοιούτοις καὶ τῶν οὐρητικῶν 
-Z/11/110/16	τι· παμπόλλη δ' ἐστὶ καὶ τούτων ἡ ὕλη, γεγραμμένη μὲν ὑπὸ 
-Z/11/110/17	πολλῶν, εἰρημένη δὲ καὶ πρὸς ἡμῶν ἐν ταῖς περὶ τῶν φαρμά-
-Z/11/110/18	κων πραγματείαις. διὸ καὶ νῦν ἀρκείτω καὶ πρὸς σὲ τὰ εἰρημένα.  
-Z/11/111/1	  Μεταβῆναι γὰρ ἤδη καιρὸς ἐφ' ἕτερον ὄγκου 
-Z/11/111/2	γένος, ᾧ τῆς γενέσεως ἡ ὕλη πνεῦμα φυσῶδές ἐστι. ὀνο-
-Z/11/111/3	μάζεται δ' οὐ μόνον φυσῶδες, ἀλλὰ καὶ φῦσα τὸ τοιοῦτον 
-Z/11/111/4	πνεῦμα, παχὺ καὶ ἀτμῶδες ὑπάρχον, οὐκ αἰθερῶδες τὴν 
-Z/11/111/5	οὐσίαν οὐδὲ λεπτόν· ἐννόησον δ' αὐτοῦ τὴν φύσιν ἐκ τοῦ 
-Z/11/111/6	περιέχοντος ἡμᾶς ἀέρος ἀναμνησθεὶς, ὁποῖος μὲν ἐν νοτίοις 
-Z/11/111/7	καταστάσεσιν, ὁποῖος δ' ἐν βορείοις γίνεται. τῷ μὲν γὰρ 
-Z/11/111/8	ἐν νοτίοις καταστάσεσιν ἔοικε τὸ φυσῶδες· τῷ δ' ἐν βορείοις 
-Z/11/111/9	τὸ κατὰ φύσιν ἐν ἡμῖν πνεῦμα· συμβάλλεται δ' εἰς τὸ μὴ 
-Z/11/111/10	διαπνεῖσθαι τὸ τοιοῦτον πνεῦμα καὶ ἡ τῶν σωμάτων πύ-
-Z/11/111/11	κνωσις. ὥστε καὶ ἡ ἴασις τοῦ πάθους τούτου τὸν σκοπὸν 
-Z/11/111/12	ἕνα καὶ κοινὸν ἀμφοῖν ἕξει τὴν τῶν πεπυκνωμένων σω-
-Z/11/111/13	μάτων ἀραίωσιν καὶ τὴν τῶν πεπαχυσμένων πνευμάτων 
-Z/11/111/14	λέπτυνσιν. θερμαίνων γὰρ ἱκανῶς ἄμφω δι' οὐσίας λεπτο-
-Z/11/111/15	μεροῦς ἀραιώσεις μὲν τὸ πεπυκνωμένον, λεπτυνεῖς δὲ τὸ 
-Z/11/111/16	πεπαχυσμένον. ἡ δὲ τῶν πασχόντων μορίων φύσις συνεν-
-Z/11/111/17	δείξεταί σοι τήν τ' ἐπιτήδειον ὕλην τῶν βοηθημάτων καὶ 
-Z/11/111/18	τὸ μᾶλλόν τε καὶ ἧττον ἐν αὐτῇ. τὸ γάρ τοι πνεῦμα τοῦτο  
-Z/11/112/1	τὸ παχὺ καὶ ἀτμῶδες ἔσθ' ὅτε μὲν ὑπὸ τοῖς περιοστείοις 
-Z/11/112/2	ὑμέσιν ἀθροιζόμενον ἴσχεται· ποτὲ δ' ὑπὸ τῷ περιτο-
-Z/11/112/3	ναίῳ· ποτὲ δ' ἐντὸς τῶν ἐντέρων ἢ τῆς γαστρός. ἴσχεται 
[0057]  [067]  []  []

-Z/11/112/4	δέ ποτε καὶ ὑπὸ τῶν τοὺς μῦς περιεχόντων ὑμένων ἔνδον, 
-Z/11/112/5	ὥσπερ γε καὶ ὑπὸ τῶν ὑμενωδῶν τενόντων. ἴσχεται δὲ καὶ 
-Z/11/112/6	κατὰ τὰς λόγῳ θεωρητὰς χώρας ἔν τε τοῖς μυσὶ καὶ τοῖς 
-Z/11/112/7	ἄλλοις σώμασιν· ὧν χωρίων τὴν φύσιν ἐν ταῖς ἀνατομικαῖς 
-Z/11/112/8	ἔμαθες ἐγχειρήσεσιν. οὕτω γοῦν καὶ αὐτὸς ὁ μὺς ἐμφυσᾶται. 
-Z/11/112/9	καὶ κατὰ τὸ τῆς γαστρὸς ἢ τὸ τῶν ἐντέρων σῶμα κατακλείε-
-Z/11/112/10	ται πνεῦμα φυσῶδες· ὅταν δὲ καὶ ψυχρὸν ἱκανῶς ᾖ τοῦτο, με-
-Z/11/112/11	γίστην ὀδύνην παρέχει. θεραπεία δὲ κοινὴ μὲν ἁπάντων, ὡς 
-Z/11/112/12	εἴρηται, διὰ λεπτομεροῦς οὐσίας· καὶ ὅταν γε μετ' ὀδύνης ᾖ 
-Z/11/112/13	τὸ πάθημα, τοιαύτης τὴν φύσιν ὡς πρᾳΰνειν τὰ ἀλγήματα 
-Z/11/112/14	δύνασθαι. κατὰ δὲ τὴν τῶν πασχόντων μορίων διαφορὰν 
-Z/11/112/15	ἥ θ' ὕλη τῆς θεραπείας ὑπαλλάττεται καὶ ἡ δύναμις ἐπιτείνε-
-Z/11/112/16	ται καὶ ἀμβλύνεται. διὰ τοιοῦτον οὖν πνεῦμα τῆς ὀδύνης 
-Z/11/112/17	γιγνομένης ἐν τῇ κάτω γαστρὶ, τὸ λεπτομερὲς ἔλαιον 
-Z/11/112/18	ἐνιεὶς ἅμα τοῖς ἐναφηψημένοις αὐτῷ φαρμάκοις, αὐτίκα παύ- 
-Z/11/113/1	σεις αὐτήν. τὰ δ' ἐναφηψημένα τῷ ἐλαίῳ φάρμακα θερμαί-
-Z/11/113/2	νοντα μετὰ λεπτομερείας ἔστω κύμινόν τε τὸ παρ' ἡμῖν καὶ 
-Z/11/113/3	μᾶλλον αὐτοῦ τὸ καλούμενον Αἰθιοπικὸν καὶ σελίνου καὶ 
-Z/11/113/4	πετροσελίνου σπέρμα καὶ μαράθρου καὶ σίνωνος καὶ ἀνίσου 
-Z/11/113/5	τε καὶ λιβυστικοῦ καὶ σεσέλεως καὶ δαύκου καὶ σπονδυλίου. 
-Z/11/113/6	καὶ εἰ τεκμαίροιο ψυχρὰν εἶναι τὴν διάθεσιν τῶν ὀδυνωμένων 
-Z/11/113/7	μορίων, καὶ πήγανον καὶ μάραθρον καὶ δαφνίδας ἐναφε-
-Z/11/113/8	ψήσεις καὶ μίξεις ἄσφαλτόν τε καὶ αὐτὸ τὸ δάφνινον, ὅσα 
-Z/11/113/9	τ' ἄλλα τῶν οὕτω θερμαινόντων ἐστίν. εἰ δὲ καὶ φλεγμονὴν 
-Z/11/113/10	μεμίχθαι ταῖς τοιαύταις ὀδύναις ὑπολάβοις, ἀφαιρήσεις μὲν 
-Z/11/113/11	τὰ δριμέα πάνυ καὶ θερμαίνοντα σφοδρῶς. ἐπὶ δὲ τὰ 
-Z/11/113/12	μετρίως τοιαῦτα μεταβήσῃ χαλαστικὴν ἔχοντα δύναμιν. ἐνα-
-Z/11/113/13	φεψήσεις οὖν τῷ ἐλαίῳ τὸ ἄνηθον, οὐ τὸ πήγανον, καὶ 
-Z/11/113/14	μίξεις στέαρ χήνειον ἢ ἀλεκτορίδος. ἀλλὰ ταῦτα μὲν ἐπὶ 
-Z/11/113/15	μεγάλοις ἀλγήμασι. τὰ δὲ μέτρια καὶ ἡ ἔξωθεν ὤνησε πυ-
-Z/11/113/16	ρία, μάλιστα μὲν διὰ κέγχρων, ἡ γὰρ κουφότης αὐτῶν ἀλυ-
-Z/11/113/17	ποτάτη τοῖς ὀδυνωμένοις ἐστί. τούτων δὲ μὴ παρουσῶν 
-Z/11/113/18	ἢ δι' ἁλῶν θερμανθέντων ἢ δι' ὠμόλινον ἢ ὁπωσοῦν ἄλλως.  
-Z/11/114/1	καὶ σικύα δὲ μεγάλη μετὰ φλογὸς δαψιλοῦς ἄνευ τοῦ σχά-
-Z/11/114/2	σαι τὸ δέρμα πολλάκις ἀνωδύνους διὰ ταχέων εἰργάσατο. χρὴ 
-Z/11/114/3	δὲ περιλαμβάνειν αὐτὴν τὸν ὀμφαλόν. εἰ δ' ἐπὶ τούτοις ἐπι-
-Z/11/114/4	μένοιεν αἱ ὀδύναι, τολμήσεις χρήσασθαι τοῖς δι' ὀπίου φαρ-
-Z/11/114/5	μάκοις, ὁποῖόν ἐστι καὶ τὸ τοῦ Ταρσέως Φίλωνος ἅπασι 
-Z/11/114/6	τοῖς ἰατροῖς γινωσκόμενον, εἰδὼς μὲν ἐξ ἀνάγκης τινὰ βλάβην 
-Z/11/114/7	τοῖς πεπονθόσι μορίοις ἐκ τῶν τοιούτων φαρμάκων ἐσομέ-
-Z/11/114/8	νην, ἀλλὰ πρὸς τὸ κατεπεῖγον ἐνιστάμενος αἱρήσῃ μετὰ 
-Z/11/114/9	μικρᾶς βλάβης σῶσαι τὸν ἄνθρωπον ὑπὸ τοῦ τῆς ὀδύνης 
-Z/11/114/10	μεγέθους συγκοπτόμενον. ἐξέσται γάρ σοι ταῖς ἑξῆς ἡμέραις 
-Z/11/114/11	ἐπανορθώσασθαι τὴν γεγενημένην βλάβην ὑπὸ τοῦ φαρμάκου. 
-Z/11/114/12	καλεῖται μὲν οὖν ἀνώδυνα φάρμακα τὰ τοιαῦτα τῷ παύειν 
-Z/11/114/13	τὰς ὀδύνας. ἐργάζεται δὲ τὴν ἀνάπαυλαν αὐτῶν οὐ τὰς δια-
-Z/11/114/14	θέσεις θεραπεύοντα τελέως, ἀλλὰ τὴν αἰσθητικὴν δύναμιν 
-Z/11/114/15	ναρκοῦντα. χρῆσθαι δὲ προσήκει τῷ Φιλωνείῳ φαρμάκῳ καὶ 
-Z/11/114/16	πᾶσι τοῖς δι' ὀπίου σκευαζομένοις οὐκ εὐθέως, ἀλλὰ μετὰ 
-Z/11/114/17	χρόνον τῆς συνθέσεως ἐνιαύσιον ἢ πάντως γε μῆνας ἕξ. 
-Z/11/114/18	μάλιστα μὲν οὖν καὶ τάχιστα διὰ τῶν πινομένων φαρμάκων  
-Z/11/115/1	οἱ κάμνοντες ἀνώδυνοι γίγνονται, πεπονθότων αὐτοῖς τῶν 
-Z/11/115/2	λεπτῶν ἐντέρων, ὥσπερ γε καὶ διὰ τῶν ἐντιθεμένων τῇ ἕδρᾳ 
-Z/11/115/3	ταχέως ὠφελοῦνται τὰ τῶν παχέων ἐντέρων παθήματα. γίνε-
-Z/11/115/4	ται δὲ οὐ σμικρὰ τῆς δυνάμεως διάδοσις κᾀκ τῶν πινομένων 
-Z/11/115/5	τοῖς κάτω πεπονθόσι, κᾀκ τῶν ἐντιθεμένων τῇ ἕδρᾳ τοῖς τὰ 
-Z/11/115/6	ἄνω πάσχουσιν. ἥ γε μὴν ἐν τοῖς σαρκώδεσι μέρεσι τοῦ φυ-
-Z/11/115/7	σώδους πνεύματος ἄθροισις ἔστιν ὅτε παντάπασιν 
-Z/11/115/8	ἀνώδυνος γίνεται καὶ χρόνῳ παραμένει πλείονι καὶ μάλισθ' 
-Z/11/115/9	ὅταν ἐγγὺς ᾖ διαρθρώσεως. ἐνταῦθα γάρ τοι καὶ οἱ μύες 
-Z/11/115/10	αὐτοὶ νευρωδέστεροί τε καὶ πυκνότεροι καὶ σαρκωδέστεροί 
-Z/11/115/11	τε καὶ ἀραιότεροι κατὰ τὰ μέσα σφῶν αὐτῶν. ἐθεράπευσα δὲ, 
-Z/11/115/12	ὡς οἶσθα, τὰς τοιαύτας διαθέσεις τοῖς διὰ πίττης καὶ ῥητίνης 
-Z/11/115/13	καὶ τερεβινθίνης καὶ στέατος λεοντείου καὶ ταυρείου φαρμά-
-Z/11/115/14	κοις. ἁρμόζει δ' ἐπ' αὐτῶν καὶ τὸ διὰ γλοιοῦ καὶ τιτάνου καὶ 
-Z/11/115/15	τὸ διὰ τοῦ συκομόρου, καὶ συνελόντι φάναι τὰ λεπτομερῆ 
-Z/11/115/16	γενναίως, ἐπιμιγνυμένων αὐτοῖς τῶν μαλακτικῶν. 
-Z/11/115/17	  Ἐπειδὴ δὲ καὶ περὶ τούτων ἱκανῶς εἴρηται, 
-Z/11/115/18	μεταβαίνειν καιρὸς ἐπὶ τὸν περὶ τῶν ἀποστημάτων λόγον. 
-Z/11/115/19	ὀνομάζουσι δ' οὕτω τὰς διαθέσεις ἐκείνας, ἐν αἷς ἀλλήλων  
-Z/11/116/1	ἀφίσταται τὰ πρότερον ἀλλήλων ψαύοντα σώματα. χώραν 
-Z/11/116/2	οὖν ἀναγκαῖον ἐν τῷ μεταξὺ γενέσθαι κενὴν, ἥτις ἤτοι πνευ-
-Z/11/116/3	ματώδη τινὰ οὐσίαν ὑγρὰν ἢ ἐξ ἀμφοῖν σύνθετον περιέξει. 
-Z/11/116/4	μεθίστανται δ' εἰς τοῦτο καὶ τῶν φλεγμονῶν ἔνιαι, καὶ τῶν 
-Z/11/116/5	ἐρυσιπελατωδῶν δὲ καὶ φλεγμονωδῶν οὐκ ὀλίγαι. συνίστα-
-Z/11/116/6	ται δὲ καὶ χωρὶς τούτων ἡ τῶν ἀποστημάτων διάθεσις ἐκ 
-Z/11/116/7	περιουσίας μέν τινων ὑγρῶν ἢ πνευμάτων ἀτμωδῶν, ἤτοι δ' 
-Z/11/116/8	ἐν αὐτοῖς τοῖς πάσχουσι σώμασιν ἐν μέσῳ γεννωμένων ἢ ἐξ 
-Z/11/116/9	ἑτέρων ἐπιῤῥεόντων, λόγῳ τῶν καλουμένων ἀποσκημμάτων. 
-Z/11/116/10	ὀνομάζουσι δ' οὕτω τὰς διαθέσεις ἐκείνας, ὅταν χυμοί τινες 
-Z/11/116/11	ἐνοχλοῦντες πρότερον ἑτέρῳ μορίῳ καταλιπόντες ἐκεῖνο εἰς 
-Z/11/116/12	ἕτερον μεταστῶσιν. ὅτῳ δ' ἂν τρόπῳ γένηται διάθεσις ἀπο-
-Z/11/116/13	στήματος, ἡ μεταξὺ χώρα τῶν ἀφισταμένων σωμάτων πλη-
-Z/11/116/14	ροῦται τῶν ἐργαζομένων αὐτὴν ὑγρῶν. ἅπερ ἐνίοτε χρονί-
-Z/11/116/15	ζοντα πολυειδῶς ἀλλοιώσεις ἴσχει. καὶ γὰρ λίθοις καὶ ψάμ-
-Z/11/116/16	μοις καὶ ὀστράκοις τε καὶ ξύλοις, ἄνθραξί τε καὶ πηλῷ καὶ 
-Z/11/116/17	γλοιῷ καὶ ἀμοργῇ καὶ τρυγὶ καὶ πολλοῖς ἄλλοις τοιούτοις 
-Z/11/116/18	εὕρηται πολλάκις, ἐν ἀποστήμασιν ὅμοια περιεχόμενα σώματα.  
-Z/11/117/1	τῶν μὲν οὖν ἐπιπολῆς ὑπὸ τῷ δέρματι συνισταμένων ἥ τε 
-Z/11/117/2	διάγνωσις ῥᾴστη καὶ ἡ ἴασις οὐ χαλεπή. διαγιγνώσκεται μὲν 
-Z/11/117/3	γὰρ ἑτοίμως τῇ τῆς ἁφῆς ἰδιότητι. θεραπεύεται δὲ διὰ τῶν 
-Z/11/117/4	ἔξωθεν ἐπιτιθεμένων φαρμάκων, διὸ οὐ δεόμεθα τῶν πινο-
-Z/11/117/5	μένων, ὥσπερ ὅσα διὰ βάθους καὶ μάλιστα κατὰ σπλάγχνα 
-Z/11/117/6	συνίσταται. κατὰ μὲν οὖν τὰς διαγνώσεις εἴκει τοῖς ἐπερει-
-Z/11/117/7	δομένοις δακτύλοις τὰ ἐκπυΐσκοντα, τὴν ἀντιτυπίαν οὐκ ἔχοντα 
-Z/11/117/8	τῶν φλεγμαινόντων μορίων. τὴν διάγνωσιν οὖν παρέχει σαφῆ. 
-Z/11/117/9	ἰδιότης δὲ τῆς ἕξεως ἑτέρα μέν ἐστιν ἐπὶ λεπτοῖς ὑγροῖς, ἑτέρα 
-Z/11/117/10	δ' ἐπὶ παχέσι, καθάπερ γε καὶ ἐπὶ γλίσχρῳ καὶ μυξώδει χυμῷ. 
-Z/11/117/11	πολλάκις δ' ἡμῖν ὑποπίπτει μετὰ τάσεως πνευματώδους ἀφε-
-Z/11/117/12	στός τι μόριον, οὗ διαιρεθέντος εὑρέθη θρόμβος αἵματος, 
-Z/11/117/13	ὥστε καὶ ὅστις ἐθεάσατο δὶς ἢ τρίς που τοιαύτην διάθεσιν, 
-Z/11/117/14	ἐὰν φιλόπονος ᾖ καὶ μνήμων, ἱκανὸς ἔσται διαγινώσκειν ἐν 
-Z/11/117/15	τοῖς τοιούτοις ὄγκοις περιεχόμενον θρόμβον ἐκ τοῦ παραθέ-
-Z/11/117/16	σθαι τῇ μνήμῃ τὴν ἰδιότητα τῆς τάσεως καὶ τῆς εἴξεως. ἴσως 
-Z/11/117/17	δ' ἄμεινόν ἐστιν οὐκ ἰδιότητα λέγειν, ἀλλὰ ποσότητα τάσεώς 
-Z/11/117/18	τε καὶ εἴξεως. ἡ θεραπεία δὲ τῶν ἐπιπολῆς φλεγμονῶν ἀφι- 
-Z/11/118/1	σταμένων ἀρχομένης μὲν ἔτι τῆς ἀποστάσεως διὰ τῆς ἀνωδύ-
-Z/11/118/2	νου τε καὶ χαλαστικῆς ἀγωγῆς, ἤδη δὲ προηκούσης ἐπὶ τὴν 
-Z/11/118/3	πεπτικήν τε καὶ διαπυητικὴν ἰδίως ὀνομαζομένην μεταβαινόν-
-Z/11/118/4	των γίνεται· λέλεκται δὲ περὶ αὐτῆς, ὥσπερ οὖν καὶ περὶ 
-Z/11/118/5	τῶν ἄλλων τοιούτων, ἐν τῷ πέμπτῳ περὶ τῆς τῶν ἁπλῶν 
-Z/11/118/6	φαρμάκων δυνάμεως συντάγματι. ὕδατί τε οὖν ἐπὶ πλεῖον 
-Z/11/118/7	καταντλεῖν προσήκει, καταχέοντας ἔλαιον θερμὸν τοῦ 
-Z/11/118/8	φλεγμαίνοντος μορίου καὶ καταπλάττειν τῷ τῶν πυρῶν ἀλεύρῳ 
-Z/11/118/9	δι' ὕδατος καὶ ἐλαίου συμμέτρως ἕψοντας· θᾶττον γὰρ ἄγει 
-Z/11/118/10	πρὸς διαπύησιν τοῦτο τοῦ δι' ἄρτου καταπλάσματος. ἐκεῖνο 
-Z/11/118/11	μὲν γὰρ διαφορητικώτατόν ἐστιν, ὡς ἂν ἁλῶν τε καὶ ζύμης 
-Z/11/118/12	ἔχον, ὠπτημένον τε καλῶς. οὐδὲν δ' ὑπάρχει τούτων τῷ δι' 
-Z/11/118/13	ἀλεύρου πυρίνου. καὶ ὅταν γε τὴν ἀρχομένην ἐκπυΐσκεσθαι 
[0057]  [067]  []  []

-Z/11/118/14	φλεγμονὴν θεραπεύων ἐλπίσῃς κωλῦσαι τὴν ἐκπύησιν, ἐπὶ 
-Z/11/118/15	πλεῖστον ἕψε τὸν ἄρτον, ἐλαίῳ δηλονότι καὶ ὕδατι φυράσας· 
-Z/11/118/16	πολλαπλάσιον δ' ἔστω τὸ ὕδωρ τοῦ ἐλαίου. μᾶλλον δ' ἔτι 
-Z/11/118/17	τούτου κωλύει τὴν ἐκπύησιν τὸ τῶν κριθῶν ἄλευρον 
-Z/11/118/18	ὁμοίως σκευαζόμενον. τὸ δ' ἐν τῇ θεραπείᾳ ταύτῃ καταν- 
-Z/11/119/1	τλούμενον ὕδωρ ἡψημένην ἐχέτω μετ' αὐτοῦ ῥίζαν ἀλθαίας. 
-Z/11/119/2	εἰ δὲ τάσις εἴη τοῦ περὶ τὸ φλεγμαῖνον μόριον δέρματος ἰσχυρὰ, 
-Z/11/119/3	σχάζειν αὐτοῦ δεῖ πολλάκις ἐπιπολαίαις ἀμυχαῖς· καὶ μετὰ 
-Z/11/119/4	ταῦτα τὸ κρίθινον ἄλευρον ἕψοντας, ὡς εἴρηται, καταπλάτ-
-Z/11/119/5	τειν. ἐπειράθην δὲ πολλάκις ἐπιπολῆς τε καὶ πάνυ λεπτῶν 
-Z/11/119/6	ἀμυχῶν· ἔμπαλιν δὲ ταύταις διὰ βάθους ἑτέρων μεγάλων 
-Z/11/119/7	καὶ τρίτων ἄλλων μεταξὺ τῶν εἰρημένων ἐν μήκει τε καὶ 
-Z/11/119/8	βάθει. αἱ μὲν οὖν ἐπιπολῆς ἀσθενῆ τὴν βοήθειαν εἶχον. αἱ 
-Z/11/119/9	δὲ βαθεῖαί τε καὶ μακραὶ πλεῖστον μὲν ἐκένουν τοῦ αἵματος, 
-Z/11/119/10	ὡς ἐγγὺς ἀφικνεῖσθαι λειποθυμίας· αὗται δὲ πάλιν ἰδίας 
-Z/11/119/11	ἐδέοντο θεραπείας, ὥσπερ τραύματα. τὰς διὰ μέσου δ' αὐτῶν 
-Z/11/119/12	ἀμφοτέρων ἔξω τῶν εἰρημένων ἀτόπων καθεστηκυίας εὗρον 
-Z/11/119/13	ἀεί· καὶ διὰ τοῦτο χρῆσθαι μᾶλλον εἱλόμην αὐταῖς πρὸ τῶν 
-Z/11/119/14	ἄλλων. ἐφ' ὧν μέν τοι δυσεκπύητός τε καὶ δυσδιαφόρητος ὁ 
-Z/11/119/15	ὄγκος ἐστὶ, τοὺς ἐσφηνωμένους χωμοὺς ἡγητέον εἶναι παχυτέ-
-Z/11/119/16	ρους τε καὶ γλισχροτέρους. ἐν δὲ ταῖς τοιαύταις διαθέσεσι 
-Z/11/119/17	μόναις ἐπιτήδειός ἐστιν ἡ διὰ τῶν βαθέων ἀμυχῶν ἴασις, ἐπι-
-Z/11/119/18	τήδειον δὲ καὶ τὸ διὰ τῶν ἡψημένων ἰσχάδων κατάπλασμα.  
-Z/11/120/1	χρὴ δ' οὐκ αὐτὰς ἰσχάδας λαμβάνειν, ἀλλὰ τὸ ὕδωρ ἐν ᾧ διε-
-Z/11/120/2	τάκησαν ἡψημέναι. προσήκει δὲ δηλονότι γλυκείας τε καὶ 
-Z/11/120/3	λιπαρὰς τὰς ἰσχάδας εἶναι, ὡς ἐν αὐταῖς ἔχειν ὑγρότητα πα-
-Z/11/120/4	ραπλησίαν μέλιτι· καὶ εἰ τοιαύτας λαβὼν ἑψήσειας ἄχρι πλεί-
-Z/11/120/5	στου, τὸ ἀφέψημα μέλιτι λεπτῷ κατὰ τὴν σύστασιν ἔσται 
-Z/11/120/6	παραπλήσιον. τούτῳ τοιγαροῦν τῷ ὕδατι ποτὲ μὲν κρίθι-
-Z/11/120/7	νον ἄλευρον ἀναδεύειν προσήκει, ποτὲ δ' ἄρτον συγκόμιστον· 
-Z/11/120/8	ὀνομάζουσι δ' οὕτω τὸν μέσον τοῦ τε ἀκριβῶς καθαροῦ καὶ 
-Z/11/120/9	τοῦ πιτυρίτου καλουμένου. προσαγορεύουσι δ' ἔνιοι τὸν 
-Z/11/120/10	τοιοῦτον ἄρτον αὐτόπυρον· ἐπειδὴ τοῦ μὲν καθαροῦ τὸ ἄλευ-
-Z/11/120/11	ρον, οὐχ οἷόν πέρ ἐστι τῇ φύσει, τοιοῦτον εἰς τὴν ἀρτοποιΐαν 
-Z/11/120/12	λαμβάνουσιν, ἀλλὰ προδιαττῶντες ἀποκρίνουσι τὸ πίτυρον. 
-Z/11/120/13	ἔμπαλιν δὲ τοῦ πιτυρίτου προαφαιροῦσι τὸ καθαρώτατον. ὁ 
-Z/11/120/14	δ' αὐτόπυρος ἄρτος, οἷον περιέχει τὸ ἄλευρον, ὁ πυρὸς αὐτο-
-Z/11/120/15	φυῶς τοιοῦτον φυλάττει. χρὴ δὲ καὶ τὸν πυρὸν αὐτὸν, ἐξ 
-Z/11/120/16	οὗπερ τὸ ἄλευρον λαμβάνεται, τῶν εὐγενῶν ὀνομαζομένων 
-Z/11/120/17	εἶναι. τινὲς μὲν γὰρ πυροὶ πλεῖστον ἐν ἑαυτοῖς ἔχουσι τὸ 
-Z/11/120/18	πίτυρον, οὓς δὴ καὶ ἀγενεῖς ὀνομάζουσιν· ἔνιοι δὲ τὴν σεμί-
-Z/11/120/19	δαλιν, οὓς, ὡς ἔφην, εὐγενεῖς προσαγορεύουσιν. οὔκουν χρὴ  
-Z/11/121/1	πιτυρίαν εἶναι τὸν πυρὸν, ἐξ οὗπερ χρήσιμον εἰς τὸ κατά-
-Z/11/121/2	πλασμα λαμβάνομεν ἄλευρον, ἀλλ' ὡς εἴρηται τῶν πολλὴν 
-Z/11/121/3	ἐχόντων σεμίδαλιν. εἰ δ' ἐξ ἀγενοῦς σίτου λαμβάνοις τὸ ἄλευ-
-Z/11/121/4	ρον, ἀποκρίνειν αὐτοῦ χρὴ μέρος τι τοῦ πιτύρου καὶ οὕτω 
-Z/11/121/5	τὸν μέσον ἄρτον ἐργάζεσθαι· τοῦ τοιούτου τοίνυν ἄρτου τὸ 
-Z/11/121/6	μέσον καὶ ἁπαλὸν εἰς τὰ καταπλάσματα μιγνύναι, ὅταν ὡς 
-Z/11/121/7	ἔφην ἐν τῷ μέσῳ κατὰ δύναμιν ἀλεύρου κριθίνου τε καὶ 
-Z/11/121/8	πυρίνου βουληθῇς ποιῆσαι τὸ κατάπλασμα. τὸ μὲν γὰρ πύρι-
-Z/11/121/9	νον ἄλευρον ἐκπυητικώτατόν ἐστι καὶ πεπτικώτατον· τὸ δὲ 
-Z/11/121/10	κρίθινον διαφορητικώτατον. ὁ δ' εἰρημένος ἄρτος ἐν τῷ 
-Z/11/121/11	μεταξὺ τούτων, ὥσπερ γε καὶ τὸ ἄλευρον αὐτοῦ τῶν εἰρημέ-
-Z/11/121/12	νων ἀλεύρων πυρίνων μεταξύ. πρὸς ταῦτ' οὖν ἀποβλέπων 
-Z/11/121/13	καὶ τῷ τῶν ἰσχάδων ἀφεψήματι μίγνυε, ὅ τι περ ἂν 
-Z/11/121/14	ἁρμόττειν σοι δοκῇ τῶν ἀλεύρων ἢ τῶν ἄρτων. εἰ δὲ διαφο-
-Z/11/121/15	ροῖτο μὲν ὁ ὄγκος, ἐλλιπέστερον δ' ἢ προσῆκε, συνέψειν χρὴ 
-Z/11/121/16	ταῖς ἰσχάσιν ὕσσωπον ἢ ὀρίγανον. εἰ δὲ ἰσχυρότερόν ποτε 
-Z/11/121/17	ξηρᾶναι βουληθείης τὸν ὄγκον, ἅλας ἐπιβάλλειν τῷ ἀφεψή-
-Z/11/121/18	ματι· κᾄπειθ' οὕτως ἀναδεύσαντας αὐτῷ τὸ τῶν κριθῶν 
-Z/11/121/19	ἄλευρον, ἀφαιρήσαντας δὲ καὶ τούτων τὸ πιτυρῶδες πᾶν,  
-Z/11/122/1	οὕτω καταπλάττειν ἐπὶ πλέον ἕψοντας. ἐπί γε μὴν τῶν 
-Z/11/122/2	δυσδιαφορήτων ὄγκων εὐλαβητέον ἐστὶ τὸ λείψανον αὐτῶν 
-Z/11/122/3	γενέσθαι σκιῤῥῶδες. ὥστε καὶ προσέχειν χρὴ τὸν νοῦν ἀκριβῶς 
-Z/11/122/4	ἐφ' ἑκάστης λύσεως, ἐφ' ὅ τι μεθίσταται τῶν θεραπευομένων 
-Z/11/122/5	ὄγκων ἕκαστος· ἡ γὰρ διὰ τῶν ξηραινόντων ἰσχυρῶς ἀγωγὴ 
-Z/11/122/6	σκιῤῥῶδες αὐτῶν τὸ κατάλοιπον ἐργάζεται· γνώσῃ δὲ τοῦτο 
-Z/11/122/7	καθ' ἑκάστην λύσιν, ἁπτόμενος τοῦ πεπονθότος μορίου καὶ 
-Z/11/122/8	παραβάλλων τῷ πρόσθεν ὄντι τὸ νῦν φαινόμενον. ἐὰν οὖν 
-Z/11/122/9	ποτε τοιαύτην ὑποψίαν ἔχῃς, ἐναφεψεῖν τῷ ὕδατι σικύου 
-Z/11/122/10	ἀγρίου ῥίζαν ἢ βρυωνίας ἢ ἀσάρου, πολλάκις μὲν καὶ αὐτῶν 
-Z/11/122/11	μόνων, ἐνίοτε δὲ καὶ τῶν λιπαρῶν ἰσχάδων ἐπεμβάλλων· 
-Z/11/122/12	εἶτα τῷ ὕδατι μιγνύειν τὸ ἄλευρον, ἀναμιγνύντα τι καὶ στέα-
-Z/11/122/13	τος αὐτῷ χηνὸς μάλιστα ἢ ἀλεκτορίδος· εἰ δ' οὐκ ἔχεις ταῦτα, 
-Z/11/122/14	τοῦ γε τῶν συῶν. καὶ αὗται δ' αἱ ῥίζαι τῶν προειρημένων 
-Z/11/122/15	βοτανῶν καὶ πρὸς αὐταῖς τῆς ἀλθαίας μετὰ τὴν σύμμετρον 
-Z/11/122/16	ἀφέψησιν λειούμεναι σὺν ἄρτῳ τε καὶ στέατι τοὺς τοιούτους 
-Z/11/122/17	ὄγκους διαφοροῦσιν. ἰσχυροτέρα δὲ τούτων ἐστὶν ἡ τοῦ δρα-
-Z/11/122/18	κοντίου· καὶ εἴποτε βουληθείης χρῆσθαι αὐτῇ λεπτομερεστέρᾳ  
-Z/11/123/1	τε πολὺ τῶν εἰρημένων οὔσῃ καὶ διαφορητικωτέρᾳ, μίγνυε 
-Z/11/123/2	πάντως τὸ στέαρ· εἰ μὴ γὰρ ὑγραίνοις τε καὶ μαλάττοις τοὺς 
-Z/11/123/3	σκιῤῥουμένους ὄγκους, ἀλλὰ διαφοροίης μόνον ἰσχυροτέροις 
-Z/11/123/4	φαρμάκοις, ἐν μὲν ταῖς πρώταις ἡμέραις ἀξιολόγως αὐτοὺς 
-Z/11/123/5	καθαιρήσεις, ἅμα τῷ σκληρύνειν τὸ καταλειπόμενον· αὐτὸ 
-Z/11/123/6	δὲ τοῦτο σκληρυνθὲν ἔσται δύσλυτον. ἄμεινον οὖν, ὡς ἔφην; 
-Z/11/123/7	τοῖς διαφοροῦσιν ἰσχυρῶς φαρμάκοις ἀναμιγνύναι τὰ μαλάτ-
-Z/11/123/8	τοντα, τὴν εἰς σκίῤῥον μετάπτωσιν αὐτῶν εὐλαβούμενον· καὶ 
-Z/11/123/9	αὐτῶν δὲ τῶν σκιῤῥουμένων ἤδη τῆς θεραπείας τὸν τρόπον 
-Z/11/123/10	ἔμπροσθεν ἤκουσας. αὖθις οὖν ἐπὶ τοὺς ἐκπυϊσκομένους ὄγκους 
-Z/11/123/11	ἴωμεν· οὓς ὅταν ἀπογνῷς διαφορῆσαι, τοῖς διὰ τοῦ πυρίνου 
-Z/11/123/12	ἀλεύρου καταπλάσμασι χρῶ. συλλαμβάνουσι γὰρ ἱκανῶς τῷ 
-Z/11/123/13	τάχει τῆς ἐκπυήσεως. ἔπειτα στομώσας ἐὰν μὲν ἀκριβῶς ᾖ τὰ 
-Z/11/123/14	πέριξ τῆς τομῆς ἀφλέγμαντα, τοῖς ἐμπλάστοις φαρμάκοις 
-Z/11/123/15	θεράπευε. ξηραντικὴ δ' αὐτῶν ἡ δυνάμις καὶ ἄδηκτος ἔστω, 
-Z/11/123/16	μὴ διὰ τῶν στυφόντων συγκειμένη φαρμάκων, ἀλλ' ἤτοι τῶν 
-Z/11/123/17	ἀλύπως διαφορούντων μόνον ἢ καί τι βραχὺ στύψεως ἐχόν-
-Z/11/123/18	των. ἐχρησάμην δ' ἐγὼ πολλάκις ἐπὶ τῶν τοιούτων τῷ διὰ  
-Z/11/124/1	τῆς ζύμης καὶ τῶν κεκαυμένων ὀστρέων. εἰ δέ τι τῶν πέ-
-Z/11/124/2	ριξ τῆς τομῆς φλεγμαίνοι, τῷ διὰ τῆς χαλκίτεως ἐλαίῳ 
-Z/11/124/3	τήξας, ὅταν ἀτρέμα ψυχθῇ, κατακεράσας εἰς θυείαν, μα-
-Z/11/124/4	λάττων τε ταῖς χερσὶ καὶ οἶνον παραχέων, ὡς οἶσθα. πο-
-Z/11/124/5	λυχρηστότατον δ' ἐστὶ τοῦτό μοι τὸ φάρμακον, ὡς ἐν 
-Z/11/124/6	τοῖς περὶ συνθέσεως φαρμάκων ὑπομνήμασι λέλεκται. γε-
-Z/11/124/7	νήσεται δ' ἂν θεὸς ἐθέλῃ καὶ περὶ τῶν κατὰ τὰ μόρια 
-Z/11/124/8	παθῶν πραγματεία· καθ' ἣν τάς τε δυνάμεις ἁπάντων τῶν 
-Z/11/124/9	συνηθῶν μοι φαρμάκων ἀκριβῶς ἐξηγήσασθαι πειράσομαι 
-Z/11/124/10	καὶ τὴν ἐπιτήδειον ὑφηγήσασθαι χρῆσιν. ἀλλὰ σύ γε τού-
-Z/11/124/11	των ἤδη τῶν φαρμάκων, ὧν ἐμνημόνευσα κατὰ τὸ βιβλίον 
-Z/11/124/12	τοῦτο, τὰς συμμετρίας τε καὶ σκευασίας ἔχεις παρ' ἡμῶν 
-Z/11/124/13	λαβών. ὅταν γε μὴν ἐπὶ πλέον ἐκτακῇ τὸ δέρμα κατὰ 
-Z/11/124/14	τὰς ἐκπυήσεις, ὡς ῥακῶδες γενέσθαι, δυσκόλλητον ἀποτε-
-Z/11/124/15	λεῖται τοῖς ὑποκειμένοις σώμασιν· ὥστ' ἀναγκαῖον 
-Z/11/124/16	εἶναι, τῇ καλουμένῃ κατὰ πλάτος ἀγωγῇ θεραπεύεσθαι τὸ 
-Z/11/124/17	ἕλκος.  
-Z/11/125/1	  Ὅταν δ' ἐπὶ πλέον ἀκόλλητον ᾖ τὸ 
-Z/11/125/2	δέρμα τοῖς ὑποκειμένοις σώμασι, κόλπον ὀνομάζουσι τὸ τοι-
-Z/11/125/3	οῦτον πάθος· ἐφεξῆς δ' ἀναμνήσω σε καὶ τῆς τούτου θερα-
-Z/11/125/4	πείας, ἣν ἐθεάσω με πολλάκις ἐπὶ πολλῶν ποιησάμενον. 
-Z/11/125/5	οὔσης οὖν τοιαύτης διαθέσεως, βέλτιον μὲν αὐλίσκον εὐθύ-
-Z/11/125/6	τρητον ἢ ἐκ χαλκοῦ πεποιημένον ἢ ἐκ κέρατος ἡτοιμάσθαι 
[0057]  [067]  []  []

-Z/11/125/7	σοι· μὴ παρόντος δ' ἐκείνου, τῶν καλουμένων πυουλκῶν ὅστις 
-Z/11/125/8	ἂν εὐρύτατον ἔχοι τρῆμα· καὶ τό γε διὰ χάρτου κεκαυμένου 
-Z/11/125/9	συντιθέμενον ἡμέτερον φάρμακον, οἶδάς με πολλάκις ὀλίγον 
-Z/11/125/10	πολλῷ ῥοδίνῳ μιγνύντα, καὶ διὰ τοῦ τοιούτου πυουλκοῦ τοῖς 
-Z/11/125/11	κόλποις ἐνιέντα· κᾄπειτα μοτῷ τιλτῷ μύοντα τὸ στόμιον. ὅσα 
-Z/11/125/12	δ' ἐμπλαστὰ φάρμακα τήκοντες ῥοδίνῳ τοῖς τοιούτοις ἐνίε-
-Z/11/125/13	μεν, οὐ διεξέρχεται τὸν πυουλκόν· ἀλλ' ἐπὶ τούτων κύστιν 
-Z/11/125/14	προσήκει λαβόντα χοιρείαν, προστιθέναι τὸν εὐθύτρητον 
-Z/11/125/15	αὐλίσκον. εἶναι δὲ χρὴ τὰ τηκόμενα φάρμακα δριμύτερα τῶν 
-Z/11/125/16	ἐμμότων ὀνομαζομένων· ὁποῖα ταῦτ' ἐστὶ τὰ συνήθη πᾶσι, 
-Z/11/125/17	χλωρὰ τῇ χροιᾷ. προσήκει μὲν γὰρ αὐτὰ τοῦ ῥοδίνου κατὰ 
-Z/11/125/18	τὴν τῆξιν οὐκ ὀλίγον ἔχειν, ὥστ' ἐνίεσθαι τῷ κόλπῳ δύνα-
-Z/11/125/19	σθαι. καταλύεται δὲ τῶν ἐμμότων ἡ δύναμις ἐν ταῖς τοιαύ- 
-Z/11/126/1	ταις μίξεσιν. ὅσα τοίνυν ἐμπλαστὰ φάρμακα τελέως ὄντα, 
-Z/11/126/2	καθάπερ τό τε τοῦ Μαχαιρίωνος καὶ τὸ τοῦ Ἐπιγόνου καὶ τὸ 
-Z/11/126/3	προσαγορευόμενον Ἴσις εἰς τὴν τῶν ἐμμότων χρῆσιν ἀγό-
-Z/11/126/4	μενα κηρωτῆς μιγνυμένης δεῖται, ταῦτα γὰρ ἐπιτήδεια τοῖς 
-Z/11/126/5	κόλποις ἐστί. δι' ὃ γὰρ αὐτοῖς ἡ κηρωτὴ μίγνυται, διὰ τοῦτο 
-Z/11/126/6	καὶ νῦν ἐστιν ἐπιτηδεία. μίγνυται δὲ διότι δακνώδη ταῖς δυνά-
-Z/11/126/7	μεσίν ἐστιν, εἰ τακείη μόνα αὐτὰ καθ' αὑτὰ μὴ μιχθείσης 
-Z/11/126/8	αὐτοῖς τῆς κηρωτῆς. ἀλλ' ὅταν γε τὸ μὲν ἔλαιον ᾖ ῥόδινον 
-Z/11/126/9	πολὺ, τὸ δ' ἐν αὐτῷ τηκόμενον φάρμακον ὀλίγον οὐκ ἔτι 
-Z/11/126/10	μένει δριμέα. συμμέτρως δ' ὑποσαρκωθέντος τοῦ κόλπου, 
-Z/11/126/11	τῶν κολλητικῶν τι φαρμάκων ἐπιθήσεις, ὡς εἰ καὶ πρόσφα-
-Z/11/126/12	τον ἔναιμον ἐθεράπευες τραῦμα. πολλὰ δὲ τοιαῦτά ἐστι· τὰ 
-Z/11/126/13	μὲν δι' ἀσφάλτου σκευαζόμενα, καὶ καλοῦσιν οὐκ οἶδ' ὅπως 
-Z/11/126/14	αὐτὰ βαρβάρους ἐμπλάστρους· ἕτερα δὲ φάρμακα κιῤῥὰ ἢ 
-Z/11/126/15	φαιὰ τὰ διὰ λιθαργύρου τε καὶ ἰοῦ μέχρι πλείονος ἑψηθέντα. 
-Z/11/126/16	γίνεται γὰρ οὗτος ὁ ἰὸς κίῤῥος, ὁ δ' ἐπ' ὀλίγον ἑψηθεὶς τὰς 
-Z/11/126/17	μηλίνας ὀνομαζομένας ἐμπλάστρους ἐργάζεται. γιγνώσκεις δ'  
-Z/11/127/1	ὅτι πάντα τὰ μεταλλικὰ φάρμακα λεπτομερέστερά τε καὶ 
-Z/11/127/2	ξηραντικώτερα γίνεται μέχρι πλείονος ἑψόμενα. τοῖς γε μὴν ἐν 
-Z/11/127/3	τῷ παραυτίκα κιῤῥοῖς φαρμάκοις ἀποτεθεῖσιν ἐπίπαγός τις 
-Z/11/127/4	ἔξωθεν ἐπιπήγνυται φαιὸς, ὑφ' ᾧ τὸ βάθος τοῦ φαρμάκου 
-Z/11/127/5	κιῤῥότερον ἢ ἐξ ἀρχῆς φαίνεται. καὶ διὰ τοῦτο τινὲς μὲν δι-
-Z/11/127/6	χρώμους ὀνομάζουσι τὰς τοιαύτας ἐμπλάστρους, τινὲς δὲ 
-Z/11/127/7	διπροσώπους. ὅσῳ δ' ἂν ὦσι λεπτομερέστεραί τε καὶ ξηραν-
-Z/11/127/8	τικώτεραι, τοσούτῳ μᾶλλον ἐνεργήσουσιν ἐπὶ τὸν κόλπον. εἰς 
-Z/11/127/9	βάθος γὰρ αὐτῶν χρὴ διϊκνεῖσθαι τὴν δύναμιν, εἰ τοῦ προ-
-Z/11/127/10	κειμένου σκοποῦ τυγχάνειν μέλλοιεν. αἱ δὲ τὰ πρόσφατα καὶ 
-Z/11/127/11	ἔναιμα τραύματα κολλῶσαι, κᾂν ἧττον τούτων ξηραίνωσι, 
-Z/11/127/12	κολλῶσι τὰ χείλη τῶν τραυμάτων. ἐὰν μὲν γὰρ εἴη βραχέα τε 
-Z/11/127/13	καὶ ἀβαθῆ, δι' αὐτὸ τοῦτο ῥᾷόν τε καὶ θᾶττον ἀνύουσι τὸ 
-Z/11/127/14	δέον, ἐὰν δὲ εἰς βάθος διήκῃ τὸ τραῦμα τὸ πρόσφατον, καὶ 
-Z/11/127/15	ῥαφαῖς καὶ ἀγκτῆρσιν εἰώθαμεν αὐτὰ συνάγειν. οἱ μὲν οὖν 
-Z/11/127/16	κόλποι πάντες οὐχ ἁπλαῖ διαιρέσεις εἰσὶν, ἀλλ' ἀναδέδαρται 
-Z/11/127/17	συχνὸν ἐν αὐτοῖς ἄλλοτε κατ' ἄλλο μέρος, ὅπερ οὐδ' 
-Z/11/127/18	αὐτὸ χρὴ λανθάνειν σε. πρὸς μὲν γὰρ τὴν ἄνω χώραν ἀνατε- 
-Z/11/128/1	ταμένου τοῦ κόλπου, ῥᾳδίως ἐκρεῖ διὰ τοῦ στόματος ὁ ἰχώρ. 
-Z/11/128/2	κατάντους δ' ὄντος αὐτοῦ, μένων ἔνδον ἀναβιβρώσκει τι τῶν 
-Z/11/128/3	συνεχῶν. ἐπὶ μὲν δὴ τῶν τοιούτων κόλπων, εἰ μὴ πρότερον 
-Z/11/128/4	εἰς ὑπόῤῥυσίν τινα ποιήσῃς τομὴν, οὐδὲν ἀνύσεις οὔτ' ἐν τῷ 
-Z/11/128/5	σαρκοῦν αὐτοὺς οὔτ' ἐν τῷ κολλᾷν. ἐπὶ δὲ τῶν ἄλλων οὐ 
-Z/11/128/6	δεήσει διαιρέσεως, ἐάν γε μόνον φυλάττῃς τὸ προσῆκον σχῆμα 
-Z/11/128/7	τῷ πεπονθότι μορίῳ, δι' ὃ σχῆμα δυνήσῃ ποτὲ καὶ τὸν ἀνάῤ-
-Z/11/128/8	ῥοπον κόλπον ἐργάσασθαι κατάῤῥοπον καὶ τὸν κατάῤῥοπον 
-Z/11/128/9	ἀνάῤῥοπον. εἶδες γοῦν ἐμέ ποτε τὸν ἐν τῷ πήχει κόλπον, οὗ 
-Z/11/128/10	τὸ στόμιον ἦν ἐγγὺς τοῦ ἀγκῶνος, ἀναῤῥόπῳ σχήματι θερα-
-Z/11/128/11	πεύσαντα, χωρὶς ἀντιδιαιρέσεως. καὶ κατὰ μηρὸν δὲ ὁμοίως 
-Z/11/128/12	τοῦ καταῤῥόπου κόλπου, πρὸς μὲν τῷ γόνατι τὸ πέρας ἔχον-
-Z/11/128/13	τος, ὑψηλὸν δὲ τὸ στόμα τῆς μέσης κατὰ τὸν μηρὸν χώρας 
-Z/11/128/14	ἀνωτέρω, χωρὶς ἀντιδιαιρέσεως ἐθεάσω τὴν θεραπείαν γενο-
-Z/11/128/15	μένην, ὑποτιθέντος μου κατὰ τὴν ἰγνύαν ὑπαυχένιον μαλακὸν 
-Z/11/128/16	ὡς ταπεινοτέραν ἔχειν τὴν θέσιν τὸν βουβῶνα τοῦ γόνατος. 
-Z/11/128/17	ἤρκεσε δὲ καὶ ἐπὶ τούτου τοῦ κόλπου καὶ ἑτέρων μειζόνων 
-Z/11/128/18	μελίκρατον μόνον ἐνεθὲν, ἐπιτήδειον εἰς κόλλησιν παρασχεῖν  
-Z/11/129/1	ἅπαν τὸ βάθος αὐτοῦ. τινὲς μὲν δὴ κονίαν στακτὴν προσενία-
-Z/11/129/2	σιν, ἐξελέγχοντες ἑαυτοὺς ἐφ' οἷς ἐνίεσαν ἔμπροσθεν φαρμά-
-Z/11/129/3	κοις ὑποσαρκοῦντες τὸν κόλπον. οὐ γὰρ οἷόν τε σάρκα νεωτέ-
-Z/11/129/4	ραν ἐπιτραφῆναι τῇ πρότερον οὔσῃ ῥύπου περικειμένου. πῶς 
-Z/11/129/5	οὖν αὐτάρκως σεσαρκωμένου τοῦ κόλπου τὸ κολλητικὸν ἐπι-
-Z/11/129/6	φέρουσι φάρμακον, εἴπερ ὡς ἱκανῶς ὄντα ῥυπαρὸν ἐπιχειροῦσι 
-Z/11/129/7	διαῤῥύπτειν τῇ κονίᾳ τῆς καθαρᾶς σαρκὸς, οὐδὲ τὸ δριμὺ 
-Z/11/129/8	μελίκρατον φερούσης; ἐπὶ ταύτης μὲν οὖν ἀρκεῖ τὸ τοιοῦτον 
-Z/11/129/9	ἐνιέμενον, ὡς ἂν καὶ πίνοι τις ἡδέως αὐτό. καὶ μετά γε τὸ 
-Z/11/129/10	μελίκρατον ἐφεξῆς εἴωθα, πρὶν ἐπιθεῖναι τὸ κολλητικὸν φάρ-
-Z/11/129/11	μακον, ἐκκλύζειν τὸν κόλπον ποτὲ μὲν οἴνῳ μόνῳ, ποτὲ δὲ 
-Z/11/129/12	οἰνομέλιτι. πρὸς μὲν γὰρ τὸ περιῤῥῦψαί τε καὶ ἀποκαθῆραι 
-Z/11/129/13	τοὺς περὶ αὐτὸν ἰχῶρας ἄμεινον τὸ μελίκρατον· εἰς δὲ τὴν 
-Z/11/129/14	μέλλουσαν κόλλησιν ὁ οἶνος. ἔστω δὲ μέσος γλυκύτητός τε καὶ 
-Z/11/129/15	στύψεως. καὶ μέντοι καὶ μετὰ τὴν ἐπίθεσιν τοῦ κολλήσοντος 
-Z/11/129/16	φαρμάκου σπόγγος καινὸς ἐξ οἰνομέλιτος μόνος περιβαλλέσθω 
-Z/11/129/17	μαλακὸς ὡς ἔνι μάλιστα· καὶ ἡ ἐπίδεσις ἀπὸ μὲν τοῦ πυθμέ-
-Z/11/129/18	νος ἀρχέσθω τοῦ κόλπου, τελευτάτω δὲ ἐπὶ τὸ στόμιον. αἱ δὲ  
-Z/11/130/1	περιβολαὶ τῶν ὀθονίων σφιγγέτωσαν μὲν ἀνωδύτως τὸν 
-Z/11/130/2	πυθμένα τοῦ κόλπου, κατὰ βραχὺ δ' ἐκλυέσθω ἄχρι τοῦ 
-Z/11/130/3	στομίου· καὶ τοῦτο δ' αὐτὸ χαλαρὰν ἐπίδεσιν ἐχέτω τοῦ φαρ-
-Z/11/130/4	μάκου, τῆς περιβαλλομένης ἔξωθεν ἐμπλάστρου τῷ κόλπῳ 
-Z/11/130/5	διεψαλισμένης κατὰ τὸ τοῦ κόλπου στόμιον, ὡς ἐκρεῖν δύνα-
-Z/11/130/6	σθαι εἴ τις ἰχώρ. ἐκκρίνοιτο δὲ διὰ τοῦ κόλπου, μικροῦ τινος 
-Z/11/130/7	ἄλλου κατ' αὐτοῦ ἐπιτιθεμένου ἐμπλάστρου μέχρι τῆς ἐπι-
-Z/11/130/8	λύσεως, ἣν διὰ τρίτης ποιησάμενος ἀφαιρήσεις αὐτὸ τοῦτο τὸ 
-Z/11/130/9	οἷον ἐπίθεμα περικείμενον, ἐάσας τὸ καθόλου τοῦ κόλπου 
-Z/11/130/10	περιβεβλημένον φάρμακον. ἔστω δέ σοι διάγνωσις, εἰ κεκόλ-
-Z/11/130/11	ληται τὸ βάθος τοῦ κόλπου καλῶς, ἐκ τοῦ ῥέοντος ἰχῶρος, εἰ 
-Z/11/130/12	πολὺς ἢ ὀλίγος ἐστὶν ἢ πεπεμμένος ἢ ἄπεπτος· ἔτι δὲ καὶ κατ' 
-Z/11/130/13	αὐτὸν τὸν κόλπον, εἰ μήτ' ὀδύνη τις αἰσθητικὴ μήτ' ὄγκος· 
-Z/11/130/14	ἀλλὰ προσέσταλται τὸ χωρίον ἅπαν καὶ ξηρὸν καὶ ἀνώδυνόν 
-Z/11/130/15	ἐστιν. ἐὰν δὲ καὶ πῦον εὔπεπτον ἐπὶ τοῦ στόματος ἴδῃς ὀλί-
-Z/11/130/16	γον, ἔτι μᾶλλον τὰς ἐλπίδας ἀγαθὰς ἕξεις περὶ τοῦ κεκολλῆ-
-Z/11/130/17	σθαι τὸν κόλπον. ἐπιθείς τε τὸν σπόγγον αὖθις, ἐπιδήσας 
-Z/11/130/18	τε πάλιν, ὡς εἴρηται, λῦε κατὰ τὴν ὑστεραίαν ἢ διὰ τρίτης 
-Z/11/130/19	ὑπαλλάττων ἀεὶ τὸ κατὰ τοῦ κόλπου στομίου ἐπικείμενον  
-Z/11/131/1	ὀθόνιον ἐκ τῆς αὐτῆς ἐμπλάστρου κεχρισμένον, ὃ περιλήψεται 
-Z/11/131/2	σύμπαν ἐν κύκλῳ τὸ στόμιον· εἶναι δ' αὐτὸ χρὴ μὴ πάνυ 
-Z/11/131/3	προστετυπωμένον, ἀλλ' ὥστε δύνασθαι τὸν ἰχῶρα τοῦ κόλπου 
-Z/11/131/4	πάντα κενοῦσθαι δι' αὐτοῦ. κατὰ μὲν οὖν τὴν πρώτην τε καὶ 
-Z/11/131/5	δευτέραν ἡμέραν ἐὰν ἐκκρίνῃ ταύτης ἰχὼρ λεπτὸς ἐκ τοῦ κόλ-
-Z/11/131/6	που, μὴ πάνυ τῆς κολλήσεως ἀπέλπιζε. πολλάκις γὰρ ἡ τοῦ 
-Z/11/131/7	περιβαλλομένου φαρμάκου τῷ πεπονθότι μορίῳ δύνα-
-Z/11/131/8	μις ἐκθλίβει σφοδρῶς ἔκ τε τοῦ δέρματος αὐτοῦ καὶ τῆς ὑπο-
-Z/11/131/9	κειμένης σαρκὸς αὐτῷ ὑγρότητα λεπτὴν, ὅταν γε οὕτως ἔχῃ 
-Z/11/131/10	διαθέσεως τὸ τοῦ θεραπευομένου σῶμα διὰ φυσικὴν κρᾶσιν 
-Z/11/131/11	ἢ μοχθηρὰν δίαιταν. ἧς ἐκθλιβείσης συμμέτρως ξηρὰ γενόμενα 
-Z/11/131/12	τὰ χωρία κολλᾶται. κατὰ δὲ τὴν τρίτην ἡμέραν ἢ τετάρτην 
-Z/11/131/13	ἀπὸ τῆς ἀρχῆς, ἐὰν ἄπεπτος ἰχὼρ φαίνηται διὰ τοῦ στόματος, 
-Z/11/131/14	γίνωσκε μὴ κεκολλῆσθαι τὸν κόλπον. ἔστω δὲ πρὸ πάντων καὶ 
[0057]  [067]  []  []

-Z/11/131/15	τὸ περιβαλλόμενον τῷ πεπονθότι μορίῳ φάρμακον ἰσχυρῶς 
-Z/11/131/16	μὲν ξηραῖνον, οὔτε δὲ δάκνον οὔτε συντεῖνον· οἷόν ἐστι τὸ 
-Z/11/131/17	ἡμέτερον κιῤῥὸν, ὃ χωρὶς κηροῦ σκευάζεται διὰ μεταλλικῶν 
-Z/11/131/18	φαρμάκων ἡψημένων καὶ ἐλαίου κικίνου καὶ ὄξους. ἐναίμων 
-Z/11/131/19	τε τραυμάτων κολλητικὸν ἀλύπως καὶ ξηραντικὸν κόλπων.  
-Z/11/132/1	εἶδες δ' αὐτῷ καὶ σύριγγα θεραπευθεῖσαν, ἐφ' ἧς στενῆς τ' 
-Z/11/132/2	οὔσης ὀπῆς καὶ μακρᾶς καὶ μηδέπω μοι φαινομένης ἔχειν ἔνδον 
-Z/11/132/3	ἐν αὐτῇ τύλον, ἀλλὰ μόνον ῥύπον, ἐν ᾗ καὶ πρότερον ἔκλυσα 
-Z/11/132/4	τὴν κονίαν, εἶτ' ἐπισχὼν ἐν τῇ σύριγγι μεῖναι τοσοῦτον χρό-
-Z/11/132/5	νον, ἐν ὅσῳ τὸν ῥύπον ἤλπισα τελέως ἐκπεσεῖν ἅπαντα, μετὰ 
-Z/11/132/6	ταῦτ' ἐπέθηκα τὸ φάρμακον. οὕτω δὲ καὶ τοὺς ὑπ' αὐτῷ τῷ 
-Z/11/132/7	δέρματι μόνῳ κόλπους σαρκώσεως μὲν οὐ δεομένους, ἀμαθῶς 
-Z/11/132/8	δὲ θεραπευομένους ὑπό τινων, ἅμα τῷ παραλαβεῖν ἐκόλλησα 
-Z/11/132/9	τῷ φαρμάκῳ τῷδε προεκκλύσας τῇ κονίᾳ, διὰ τὸ μηδενὶ τῶν 
-Z/11/132/10	καθαιρόντων ἕλκους φαρμάκων χρῆσθαι τοὺς θεραπεύοντας. 
-Z/11/132/11	ὅταν γε μὴν τῶν εἰς ἀπόστασιν ἀφικνουμένων ὄγκων ἡ τομὴ 
-Z/11/132/12	γένηται βραδέως ἢ δι' ἀμαθίαν τῶν θεραπευόντων ἢ διὰ δει-
-Z/11/132/13	λίαν τῶν θεραπευομένων, οὐκ ἐπιτρεπόντων τεμεῖν, ἀλλὰ 
-Z/11/132/14	περιμεινάντων ἐν χρόνῳ πλείονι διαβρωθῆναι τὸ δέρμα πρὸς 
-Z/11/132/15	τοῦ πύου, συμβαίνει πολλάκις ἅπαν τὸ περὶ τῷ κατὰ τὴν 
-Z/11/132/16	ἀπόστασιν ἀθροισθέντι πύῳ δέρμα λεπτὸν ἱκανῶς γενέσθαι, 
-Z/11/132/17	καθάπερ τι ῥάκος· ὅθεν ἡγοῦμαι καὶ τοὔνομα αὐτῷ πρὸς 
-Z/11/132/18	τῶν ἰατρῶν τεθεῖσθαι τὸ ῥακῶδες. ἔστιν οὖν τὰ τοιαῦτα  
-Z/11/133/1	δέρματα δυσκόλλητα, καὶ μάλισθ' ὅταν τις αὐτοῖς ἐπιβάλῃ 
-Z/11/133/2	ξηρὸν κατὰ τὴν σύστασιν φάρμακον· ὑπὸ τούτων γὰρ ἔτι 
-Z/11/133/3	μᾶλλον γίνεται ῥακῶδές τε καὶ ξηρὸν τὸ δέρμα, παραπλήσιον 
-Z/11/133/4	ταῖς τριβακαῖς διφθέραις. ἔδοξεν οὖν μοι προσηκόντως ἄν 
-Z/11/133/5	τις χρήσασθαι πρὸς τὴν κόλλησιν αὐτοῦ τῇ συστάσει μὲν ὑγρῷ 
-Z/11/133/6	φαρμάκῳ, τῇ δυνάμει δὲ ξηρῷ. λέλεκται δ' ἐν τοῖς περὶ φαρ-
-Z/11/133/7	μάκων ὅτι δυνάμει ξηρὰ φάρμακα καλεῖν ἔθος ἐστὶ τοῖς 
-Z/11/133/8	ἰατροῖς ὅσα ξηραίνειν πέφυκε. κάλλιστον δὲ πάντων τῶν 
-Z/11/133/9	ὑγρῶν μὲν τῇ συστάσει, ξηρῶν δὲ τῇ δυνάμει τὸ συντεθὲν ὑπ' 
-Z/11/133/10	ἐμοῦ φάρμακόν ἐστι, τὸ διὰ λιθαργύρου καὶ στέατος χοιρείου 
-Z/11/133/11	παλαιοῦ καὶ χαλκίτεως, ἐχόντων ἔλαιον παλαιότατον. ἄμει-
-Z/11/133/12	νον δ' ἐνεργοῦντος ἐπειράθην αὐτοῦ κατὰ τὰς τοιαύτας δια-
-Z/11/133/13	θέσεις, ὅταν μὴ πάνυ τι σκληρὸν ᾖ μηδ' ἀκριβῶς ἀμόλυντον. 
-Z/11/133/14	ἀλλὰ κᾂν τοιοῦτον σκευασθῇ καὶ τῶν ἐναίμων μέν ἐστι τραυ-
-Z/11/133/15	μάτων κολλητικὸν καὶ πάντων δὲ τῶν ἑλκῶν ἐπουλωτικὸν, 
-Z/11/133/16	ἀνιέμενόν τ' ἐλαίῳ, κᾄπειτα μετ' οἴνου μετρίως παλαιοῦ 
-Z/11/133/17	φυρώμενον, εἶτ' ἐπιτιθέμενον ἐν κύκλῳ ταῖς τοιαύταις διαθέ-
-Z/11/133/18	σεσιν, ἀλύπως αὐτὰς ἐκόλλησε πολλάκις. ἁρμόττει δ', ὡς  
-Z/11/134/1	εἴρηται, ἐπὶ τῶν ῥακωδῶν δερμάτων οὐχ ἥκιστα καὶ τὸ μέλι 
-Z/11/134/2	μέχρι συστάσεως ἐμπλαστρώδους ἑψηθέν. ἔστι δ' ἡ συμμετρία 
-Z/11/134/3	τῆς ἑψήσεως αὐτοῦ δυσκατόρθωτος τῷ μὴ τεθεαμένῳ. χρὴ 
-Z/11/134/4	γὰρ αὐτὸ μήθ' οὕτω γενέσθαι σκληρὸν, ὡς δυσπρόπτωτον 
-Z/11/134/5	εἶναι, μήθ' οὕτως ὑγρὸν, ὡς περιῤῥεῖν. τὸ μὲν γὰρ σκληρὸν 
-Z/11/134/6	εἰς τὴν τοιαύτην ἀτοπίαν ἀφικνεῖται ταῖς σκληραῖς ἐμπλά-
-Z/11/134/7	στροις, τὸ δ' ὑγρὸν, ὡσανεὶ ἐπικείμενον θερμῷ σώματι, περιῤῥεῖ 
-Z/11/134/8	κύκλῳ καὶ ξηρὰν ἀπολείπει τὴν ὀθόνην, ἥτις οὐ μόνον οὐδὲν 
-Z/11/134/9	ὀνίνησιν, ἀλλὰ καὶ πρὸς κακοῦ γίνεται τῷ κολληθησομένῳ 
-Z/11/134/10	δέρματι. συμμέτρως γε μὴν ἑψηθὲν τὸ μέλι κάλλιστόν ἐστι 
-Z/11/134/11	φάρμακον ἐπὶ τῶν τοιούτων κόλπων. ἐπεὶ δ' ἡ συμμε-
-Z/11/134/12	τρία τῆς ἑψήσεως αὐτοῦ δυστέκμαρτός ἐστιν, ἄμεινον ἔδοξέ 
-Z/11/134/13	μοι καταπάττειν αὐτῷ χνοώδη σμύρναν ἢ ἀλόην ἢ λιβανωτὸν 
-Z/11/134/14	ἤ τινα τούτων ἢ πάντα ὁμοῦ· καὶ μάλισθ' ὅταν ἐπὶ τῆς 
-Z/11/134/15	ὀθόνης ἐγχρισθὲν ὑγρότερον φαίνηται. καταπάττειν δὲ αὐτὰ 
-Z/11/134/16	διὰ κοσκίνου, μετεώρου κρατουμένου κατὰ τοῦ μέλιτος. ἀρκεῖ 
-Z/11/134/17	δ' ἅπαξ ἢ δὶς κροῦσαι αὐτὸ πρὸς τὴν συμμετρίαν τῆς διεκ-
-Z/11/134/18	πτώσεως. ἐνίοτε δὲ καὶ κατ' αὐτὴν τὴν ἕψησιν ἐμπάττω τι  
-Z/11/135/1	τῷ μέλιτι τῶν εἰρημένων φαρμάκων, καὶ μάλισθ' ὅταν ὁ κόλ-
-Z/11/135/2	πος ᾖ μείζων τε καὶ βαθύτερος. ἐπειράθην δὲ καὶ τοῦ λεπτοῦ 
-Z/11/135/3	κενταυρίου, θαυμαστοῦ φαρμάκου πρὸς τὴν τοιαύτην χρείαν· 
-Z/11/135/4	ἐφεξῆς δ' αὐτῷ σύμφυτον ἐπιτήδειόν ἐστι καὶ μετ' αὐτὸ τῆς 
-Z/11/135/5	Ἰλλυρίδος ἴρεως ἡ ῥίζα, μεθ' ἣν καὶ τὸ τῶν ὀρόβων ἄλευρον. 
-Z/11/135/6	εὔδηλον ὅτι κεκόφθαι τε καὶ διηθῆσθαι λεπτῷ κοσκίνῳ καὶ 
-Z/11/135/7	μετὰ ταῦτά γε λελειῶσθαι τὰ τοιαῦτα πάντα προσήκει. μιγνύ-
-Z/11/135/8	σθω δὲ τῷ μέλιτι κατ' ἐκεῖνον τὸν καιρὸν, ἡνίκ' ἂν ἀπὸ τοῦ 
-Z/11/135/9	πυρὸς ἐξαίρεσθαι μέλλῃ, τοσοῦτον ἡμῶν ἐπιδιατριψάντων, ὡς 
-Z/11/135/10	ἑνωθῆναι καλῶς αὐτὰ τῷ προηψημένῳ μέλιτι. κάλλιον δὲ καὶ 
-Z/11/135/11	καθαιροῦντα τὴν κακάβην ἀπὸ τοῦ πυρὸς, ἐμπάττειν ἅπαντα 
-Z/11/135/12	τὰ τοιαῦτα, κᾄπειτα κινεῖν ἐπιμελῶς ἄχρις ἂν οὕτω γένηται 
-Z/11/135/13	τὸ μέλι χλιαρὸν, ὡς ἐπιτιθέναι δύνασθαι τῷ θεραπευσομένῳ 
-Z/11/135/14	σώματι. 
-Z/11/135/15	  Ἐφεξῆς δ' ἂν εἴη τοῖς εἰρημένοις εἰπεῖν σοί 
-Z/11/135/16	τι καὶ περὶ τῶν γαγγραινουμένων φλεγμονῶν. ὀνομάζουσι δ', 
-Z/11/135/17	ὡς οἶσθα, γαγγραίνας τὰς διὰ μέγεθος φλεγμονῆς νεκρώσεις 
-Z/11/135/18	οὐκ ἤδη γεγενημένας, ἀλλὰ γινομένας ἔτι. τελέως μὲν γὰρ  
-Z/11/136/1	νεκρωθὲν μόριον ὡς νυττόμενον ἢ τεμνόμενον ἢ καιόμενον 
-Z/11/136/2	ἀναίσθητον ὑπάρχειν ὧν πάσχει, τάχιστα χρὴ περικόπτειν 
-Z/11/136/3	καθ' ὃ ψαύει τοῦ πλησιάζοντος ὑγιοῦς. ἀλλὰ τὸ μὲν οὕτω 
-Z/11/136/4	διατεθὲν μέλαν γίνεται, τὸ δ' ἐν τῷ μεταξὺ καθεστηκὸς, 
-Z/11/136/5	ὡς ὁδοιπορεῖν ἐπὶ τὴν νέκρωσιν, γάγγραινα ὀνομάζεται. 
-Z/11/136/6	θεραπεία δ' αὐτῆς γίνεται κενωσάντων ἡμῶν ὅσον οἷόν τε 
-Z/11/136/7	πλεῖστον τοῦ κατὰ τὸ πάσχον μόριον αἵματος ἐσφηνωμένου, 
-Z/11/136/8	δι' ὃ καὶ ἡ νέκρωσις γίνεται, μὴ δυναμένων τῶν ἀρτηριῶν 
-Z/11/136/9	ὑπὸ στενοχωρίας διαστέλλεσθαι, τῷ δ' ὑπολοίπῳ διαπνοὰς 
-Z/11/136/10	παρασχόντων. ἢ τοίνυν ὅλον τὸ δέρμα πολλαῖς βαθείαις 
-Z/11/136/11	τομαῖς διαιρεῖν χρὴ, τέμνοντας ἅμα αὐτῷ τὴν ὑποκειμένην 
-Z/11/136/12	οὐσίαν ἢ πολλαῖς ἀμυχαῖς βαθείαις ἀποσχάζειν, ἐάσαντα 
-Z/11/136/13	δ' ἀποῤῥυῆναι τὸ αἷμα τῶν φαρμάκων ἐπιτιθέναι τι τῶν 
-Z/11/136/14	πρὸς τὰ σηπόμενα χρησίμων. ἔστι δὲ τοιαῦτα δι' ὀξυμέλι-
-Z/11/136/15	τος καὶ ἀλεύρου ὀρόβων ἢ αἰρῶν, ἢ εἰ μὴ ταῦτα παρείη, 
-Z/11/136/16	τὸ τῶν κυάμων· αὐτό τε μόνον τὸ ὀξύμελι. σφοδροτέρῳ 
-Z/11/136/17	δὲ αὐτῷ χρῆσθαι βουλόμενος, ἁλῶν ἐπεμβάλλειν ἢ τῶν 
-Z/11/136/18	κυκλίσκων τινὰ λειοῦν ἀκριβῶς, οἷος ὁ Ἀνδρώνιός ἐστι καὶ  
-Z/11/137/1	ὁ Πολυείδου καὶ ὁ Πασίωνος. ἀλλὰ καὶ τὸ τοῦ Μούσα 
-Z/11/137/2	φάρμακον ἐπιτηδειότατόν ἐστιν εἰς ταῦτα, ὃ κατὰ τὸν 
-Z/11/137/3	Ἥρα γέγραπται τόμον. χρῶ δὲ τούτοις καὶ οἷς προείρηκα, 
-Z/11/137/4	προσέχων τὸν νοῦν τῷ σώματι τοῦ κάμνοντος. ἀγροίκου 
-Z/11/137/5	μὲν γὰρ ὄντος αὐτοῦ καὶ σκληροῦ φύσει, τῶν ἰσχυροτάτων 
-Z/11/137/6	δεῖται φαρμάκων τὸ σῶμα· γυναίου δὲ ἁπαλοσάρκου, 
-Z/11/137/7	τῶν ἀσθενεστέρων. οὕτω δὲ καὶ τῶν ἀνδρῶν ὅσοι λευ-
-Z/11/137/8	κοί τε καὶ ἁπαλόσαρκοι καὶ φιλόλουτροι καὶ ἀγύμναστοι 
-Z/11/137/9	μαλακῶν δέονται φαρμάκων. δῆλον δ' ὅτι καὶ τὰ παιδία. 
-Z/11/137/10	κᾂν ἐκτέμοις δέ ποτε τὸ σεσηπὸς καὶ νενεκρωμένον μέρος 
-Z/11/137/11	ἀσφαλείας ἕνεκα, τοῖς εἰρημένοις ἄρτι χρῶ φαρμάκοις, ἀπο-
-Z/11/137/12	βλέπων εἰς τὰς τῶν νοσημάτων φύσεις, ἅμα τῷ καὶ 
-Z/11/137/13	τὴν αὐτοῦ τοῦ πεπονθότος μορίου φύσιν ἐπισκοπεῖν· τινὰ 
-Z/11/137/14	γὰρ τάχιστα σήπεται καὶ βέλτιον ἀσφαλείας ἕνεκα, ὅταν 
-Z/11/137/15	ἐκτέμῃς ἢ περιτέμῃς τὸ σεσηπὸς, τὴν οἷον ῥίζαν αὐτοῦ 
-Z/11/137/16	συνημμένην τοῖς ἀπαθέσι καίειν, ὡς ἐπὶ τῶν αἰδοίων εἰώ-
-Z/11/137/17	θαμεν ἐργάζεσθαι πολλάκις, ἐνίοτε μὲν αὐτοῖς τοῖς πεπον-
-Z/11/137/18	θόσι μορίοις τὰ καυτήρια προσφέροντες, ἐνίοτε δὲ καὶ  
-Z/11/138/1	προϋποβάλλοντες μότον. μετά γε μὴν τὴν καῦσιν εἰώθα-
-Z/11/138/2	μεν, ὡς οἶσθα, χυλῷ πράσου χρῆσθαι, μὴ παρόντος δὲ 
-Z/11/138/3	τούτου, τοῖς προειρημένοις ὀλίγον ἔμπροσθεν. ὅταν δὲ 
-Z/11/138/4	φαίνηταί σοι τούτων γιγνομένων πεπαῦσθαι τὸ σηπόμε-
-Z/11/138/5	νον, ὅπως ἀποπέσῃ θᾶττον ἡ ἐσχάρα, τῷ κεφαλικῷ καλου-
-Z/11/138/6	μένῳ φαρμάκῳ μετὰ μέλιτος χρῶ. κάλλιον καὶ καταπλάτ-
-Z/11/138/7	τειν ἔξωθεν ἢ δι' ὑδρελαίου τὸν ἄρτον ἕψοντας ἢ κρί-
[0057]  [067]  []  []

-Z/11/138/8	θινον ἄλευρον οὕτω σκευάζοντας, ἢ μετὰ αὐτοῦ μῖξαι 
-Z/11/138/9	πύρινον. καὶ μὴν καὶ τὸ τετραφάρμακον ὀνομαζόμενον, 
-Z/11/138/10	ἔτι τε τὸ μακεδονικὸν, ἐπιτήδεια πρὸς τὰς διαπυήσεις τε 
-Z/11/138/11	καὶ ἀποπτώσεις τῶν ἐσχαρῶν, ὁμοίως δὲ καὶ πάντα ὅσα 
-Z/11/138/12	διαπυΐσκει. καὶ ἄρτος δὲ μετὰ σελίνου λειωθεὶς ἢ ὠκίμου 
-Z/11/138/13	περιῤῥήσσει καὶ χωρίζει τὰς ἐσχάρας ἀπὸ τῶν ὑγιεινῶν. 
-Z/11/138/14	τῶν δ' ἁπλῶν φαρμάκων μετὰ μέλιτος ἴρις ἢ ῥίζα πά-
-Z/11/138/15	νακος ἢ ἀριστολοχίας ἢ ἀκόρου. ἐπὶ δὲ τῶν μαλακῶν σω-
-Z/11/138/16	μάτων ἀρκεῖ καὶ τὸ τῶν ὀρόβων ἄλευρον μετὰ μέλιτος ἢ 
-Z/11/138/17	λιβανωτοῦ. ὁμοίως δὲ ἀφαιρεῖ τὰς ἐσχάρας καὶ τὸ τοῦ Μα-
-Z/11/138/18	χαιρίωνος φάρμακον καὶ ἡ Ἴσις ἔμμοτα μετὰ μέλιτος. ὅταν  
-Z/11/139/1	δὲ ἐκπέσωσιν αἱ ἐσχάραι, καὶ διὰ τῶν ἐπιτυχόντων φαρμά-
-Z/11/139/2	κων σαρκοῦνται τὰ τοιαῦτα τῶν ἑλκῶν. 
-Z/11/139/3	  Ἐπεὶ δὲ καὶ περὶ τούτων εἴρηται μετρίως, 
-Z/11/139/4	περὶ τῶν καρκινωδῶν ἑξῆς ἂν εἴη ὄγκων εἰπεῖν, γινομένων 
-Z/11/139/5	ἐν ἅπασι τοῖς μορίοις, μάλιστα δὲ τοῖς τιτθοῖς τῶν γυναι-
-Z/11/139/6	κῶν, ὅσαι μηκέτι καθαίρονται τὴν κατὰ φύσιν κάθαρσιν· 
-Z/11/139/7	ἥτις ὅταν ὡς χρὴ γένηται, τελέως ἄνοσος ἡ γυνὴ διατελεῖ. 
-Z/11/139/8	πάντες οὖν οἱ τοιοῦτοι παρὰ φύσιν ὄγκοι τὴν γένεσιν ἐκ 
-Z/11/139/9	μελαγχολικοῦ περιττώματος ἴσχουσι, ὑπὲρ οὗ λέλεκται καὶ 
-Z/11/139/10	ἐν τοῖς κατὰ φυσικῶν δυνάμεων ὑπομνήμασι, γεννᾶσθαι μὲν 
-Z/11/139/11	ἡμῶν δειξάντων ἐν ἥπατι κατὰ τὴν ἐξαιμάτωσιν ἀνάλογον 
-Z/11/139/12	τῇ κατὰ τὸν οἶνον τρυγὶ, καθαίρεσθαι δὲ διὰ τοῦ σπληνός. 
-Z/11/139/13	ἐκ γὰρ τοῦ τοιούτου χυμοῦ τρέφεσθαι πέφυκεν. ὅταν οὖν ἡ 
-Z/11/139/14	φυσικὴ κρᾶσις τοῦ ζώου τὸν χυμὸν τοῦτον ὀλίγον ᾖ γεννῶσα 
-Z/11/139/15	καὶ ἡ δίαιτα συντελῇ καὶ ὁ σπλὴν ἀξιολόγως ἕλκῃ τὸ γεννώ-
-Z/11/139/16	μενον εἰς ἑαυτὸν, οὐδὲν ἀθροίζεται κατὰ τὰς φλέβας τοιού-
-Z/11/139/17	των περίττωμα. ὅταν δὲ τἀναντία ᾖ, ἀθροίζεται πολὺ κατὰ  
-Z/11/140/1	τὰς φλέβας καὶ ἐργάζεται τὰ λεχθησόμενα νοσήματα. λέγω 
-Z/11/140/2	δ' ἐναντία τοῖς εἰρημένοις τὸ μὲν ἧπαρ εἰς γένεσιν ἐπιτή-
-Z/11/140/3	δειον τοῦ τοιούτου περιττώματος, τὴν δίαιταν δὲ διὰ τῶν 
-Z/11/140/4	τοιούτων ἐδεσμάτων γινομένην, ἃ πέφυκε γεννᾷν αἷμα παχὺ 
-Z/11/140/5	καὶ ἰλυῶδες· ἀσθενέστερον δὲ τὸν σπλῆνα φύσει καὶ ἀδυνα-
-Z/11/140/6	τώτερον ἕλκειν ἐφ' ἑαυτὸν ἅπαν τὸ γεννώμενον. ἐν δὲ τῷ 
-Z/11/140/7	τοιούτῳ σώματι θολοῦται καὶ παχύνεται τὸ κατὰ τὰς φλέ-
-Z/11/140/8	βας αἷμα. καὶ ποτὲ μὲν ὑπ' αὐτῶν τῶν φλεβῶν, ἐχουσῶν γε 
-Z/11/140/9	καὶ αὐτῶν ἀποκριτικὴν τῶν ἀλλοτρίων δύναμιν, ὥσπερ καὶ 
-Z/11/140/10	τἄλλα πάντα δι' αἱμοῤῥοΐδος ἐκκρίνεται· πολλάκις δὲ εἰς 
-Z/11/140/11	κιρσοὺς κατασκήπτει, καὶ ποτὲ εἰς τὸ δέρμα πᾶν ὠθεῖται, 
-Z/11/140/12	καὶ τοῦτό ἐστι γένεσις τοῦ πάθους, ὃ καλοῦσιν ἐλέ-
-Z/11/140/13	φαντα. γίνεταί γε μὴν ἐνίοτε καὶ εἰς ἄλλα μόρια τοῦ σώματος, 
-Z/11/140/14	ἅπερ ἂν ᾖ πάντων ἀσθενέστατα, φορὰ τοῦ τοιούτου χυμοῦ, 
-Z/11/140/15	καὶ φαίνονταί γε σαφῶς αἱ κατὰ τὸ μόριον ἐκεῖνο φλέβες 
-Z/11/140/16	μεσταὶ αἵματος μέλανός τε καὶ παχέος. καὶ ὅσον δ' ἂν ᾖ 
-Z/11/140/17	παχύτερόν τε καὶ μελάντερον, τοσοῦτον χεῖρόν ἐστι τὸ πάθος. 
-Z/11/140/18	ἐπὶ δὲ τῶν τιτθῶν εἴδομεν πολλάκις ἀκριβῶς ὄγκον ὅμοιον  
-Z/11/141/1	καρκίνῳ ζώῳ. καθάπερ γὰρ ἐπ' ἐκείνου πόδες ἑκατέρωθέν 
-Z/11/141/2	εἰσι τοῦ σώματος, οὕτω καὶ ἐπὶ τοῦδε τοῦ πάθους αἱ φλεβὲς 
-Z/11/141/3	ἀποτεταμέναι τοῦ παρὰ φύσιν ὄγκου τὸ σχῆμα καρκίνῳ παρα-
-Z/11/141/4	πλήσιον ἐργάζονται. τοῦτο τὸ πάθος ἀρχόμενον μὲν ἰασάμεθα 
-Z/11/141/5	πολλάκις, εἰς μέγεθος δὲ ἀξιόλογον ἀρθὲν ἄνευ χειρουργίας 
-Z/11/141/6	οὐδεὶς ἰάσατο. πάσης μὲν οὖν χειρουργίας ἐκκοπτούσης ὄγκον 
-Z/11/141/7	παρὰ φύσιν ὁ σκοπός ἐστιν ἐν κύκλῳ πάντα τὸν ὄγκον 
-Z/11/141/8	περικόψαι, καθ' ἃ τῷ κατὰ φύσιν ἔχοντι πλησιάζει. διὰ δὲ 
-Z/11/141/9	τὸ μεγέθος τῶν ἀγγείων, καὶ μάλισθ' ὅταν ἀρτηρίαι τύχωσιν 
-Z/11/141/10	οὖσαι, παραχρῆμά τε κίνδυνος αἱμοῤῥαγίας γίνεται βρόχοις 
-Z/11/141/11	τε διαλαμβανόντων αὐτὰς συμπάθειαι ἕπονται. ἐὰν δὲ καὶ 
-Z/11/141/12	καῦσαι τὰς ῥίζας αὐτοῦ πάθους προελώμεθα, καὶ κατὰ τοῦτο 
-Z/11/141/13	κίνδυνος οὐ μικρὸς, ὅταν ἐγγὺς καιρίων μορίων ἡ καῦσις 
-Z/11/141/14	γένηται. ἀλλ' ἀρχόμενον γεννᾶσθαι, καθάπερ ἔφην, ἰασάμεθα 
-Z/11/141/15	πολλάκις τὸ πάθος τοῦτο, καὶ μάλισθ' ὅταν ὁ μελαγχολικὸς 
-Z/11/141/16	χυμὸς φαίνηται μὴ πάνυ παχὺς ὑπάρχων. ὑπακούει γὰρ 
-Z/11/141/17	οὗτος τοῖς καθαίρουσι φαρμάκοις ἑτοίμως, δι' ὧν ἡ θερα-
-Z/11/141/18	πεία γίνεται. πρόδηλον δ' ὅτι μελάνων εἶναι χρὴ κενωτικὰ  
-Z/11/142/1	τὰ διδόμενα φάρμακα, καὶ τοῦτο συνεχῶς ποιητέον, ἄχρις ἂν 
-Z/11/142/2	εἰς τὸ κατὰ φύσιν ἀκριβῶς ἐπανέλθοι τὸ μόριον, οὔσης 
-Z/11/142/3	καὶ τῆς διαίτης εὐχύμου. κατὰ γοῦν τὴν Ἀλεξάνδρειαν 
-Z/11/142/4	ἐλεφαντιῶσι πάμπολλοι διά τε τὴν δίαιταν καὶ τὴν θερ-
-Z/11/142/5	μότητα τοῦ χωρίου. κατὰ δὲ τὰς Γερμανίας τε καὶ Μυσίας 
-Z/11/142/6	σπανιώτατα τοῦτο τὸ πάθος ὦπται γινόμενον. καὶ παρά 
-Z/11/142/7	γε τοῖς γαλακτοπόταις Σκύθαις σχεδὸν οὐδέποτε φαίνεται 
-Z/11/142/8	γινόμενον. ἀλλ' ἐν Ἀλεξανδρείᾳ παμπόλλη ἡ γένεσις αὐτοῦ 
-Z/11/142/9	διὰ τὴν δίαιτάν ἐστιν· ἀθάραν γὰρ ἐσθίουσι καὶ φακὴν 
-Z/11/142/10	καὶ κοχλίας καὶ ταρίχη πολλά· τινὲς δὲ καὶ ὄνεια κρέα 
-Z/11/142/11	καὶ ἄλλα τοιαῦτα παχὺν καὶ μελαγχολικὸν γεννῶντα χυ-
-Z/11/142/12	μόν. ἅτε δὲ θερμοῦ τοῦ περιέχοντος ὄντος καὶ ἡ ῥοπὴ 
-Z/11/142/13	τῆς φορᾶς αὐτῶν πρὸς τὸ δέρμα γίνεται. τούτῳ μὲν οὖν 
-Z/11/142/14	τῷ πάθει συμφέρουσιν αἱ εἰρημέναι καθάρσεις. ἐὰν δὲ τὰ 
-Z/11/142/15	τῆς ἡλικίας καὶ τὰ τῆς δυνάμεως ἐπιτρέπῃ, φλεβοτομεῖν 
-Z/11/142/16	πρότερον. ἐπὶ δὲ τῶν καρκίνων οὐκ ἀνάρμοστον μὲν οὐδ' 
-Z/11/142/17	ἐπὶ τούτων, ἢν μηδὲν κωλύῃ, φλεβοτομεῖν· ἐφεξῆς δὲ κα-
-Z/11/142/18	θαίρειν· καὶ εἰ μὲν γυναῖκες εἶεν, ἔμμηνα κινεῖν αὐταῖς,  
-Z/11/143/1	ἐάν γε δηλονότι μηδέπω πεντηκοστὸν ἔτος ἄγωσι. κατὰ δὲ 
-Z/11/143/2	τοῦ πεπονθότος μορίου χυλὸς ἐπικείσθω στρύχνου, κάλλι-
-Z/11/143/3	στον γὰρ τοῦτο φάρμακον εἰς τὰ τοιαῦτα. μὴ βουλομένου 
-Z/11/143/4	δὲ τοῦ θεραπευομένου φάρμακον οὕτως ὑγρὸν ἐπιβαλέ-
-Z/11/143/5	σθαι, καὶ μάλισθ' ὅταν προέρχεσθαί τε τῆς οἰκίας καὶ τὰ 
-Z/11/143/6	συνήθη πράττειν ἀναγκάζηται, τὸ διὰ πομφόλυγος ἐπι-
-Z/11/143/7	βλητέον, ᾧ καὶ πρὸς τοὺς ἡλκωμένους καρκίνους οἶσθα 
-Z/11/143/8	χρώμενόν με· καὶ τούτου μὴ παρόντος τῷ διὰ χαλκίτεως 
-Z/11/143/9	ἡμετέρῳ φαρμάκῳ. κατὰ δὲ τὴν δίαιταν ἐν χυλῷ πτισά-
-Z/11/143/10	νης πλεοναστέον καὶ γάλακτος ὀῤῥῷ καὶ λαχάνοις, μαλάχῃ 
-Z/11/143/11	καὶ ἀτραφάξει καὶ βλίτῳ, καὶ κατὰ καιρὸν ἐν ᾧ εἰσιν αἱ 
-Z/11/143/12	κολοκύνθαι, ταύταις χρηστέον. ἰχθύων δὲ τοῖς πε-
-Z/11/143/13	τραίοις καὶ ὄρνισι πᾶσι, πλὴν ἑλείων. ἐπὶ δὲ τῶν ἐλε-
-Z/11/143/14	φαντιώντων ἡ τῶν ἐχιδνῶν ἐδωδὴ θαυμάσιόν ἐστι φάρ-
-Z/11/143/15	μακον. χρὴ δὲ ἐσθίειν αὐτὰς οὕτω σκευάζοντας ὡς 
-Z/11/143/16	τοὺς θηριοτρόφους καὶ ἀσπιδοτρόφους Μάρσους ἐθεάσω, 
-Z/11/143/17	πρῶτον μὲν ἀποκοπτομένης τῆς οὐρᾶς καὶ τῆς κεφαλῆς 
-Z/11/143/18	ἄχρι δακτύλων τεττάρων, εἶτα τῶν ἔνδον ἁπάντων ἀφαιρε- 
-Z/11/144/1	θέντων καὶ τοῦ δέρματος δηλονότι, εἶθ' ὕδατι τοῦ σώμα-
-Z/11/144/2	τος αὐτῶν περιπλυθέντος. ἀλλὰ μέχρι μὲν τοῦδε, κᾀπει-
-Z/11/144/3	δὰν τὴν θηριακὴν ἀντίδοτον καλουμένην σκευάζωμεν, οὕτω 
-Z/11/144/4	πράττομεν· ἐφεξῆς δὲ διαφερόντως ἕψομεν, ἐπὶ μὲν τῆς 
-Z/11/144/5	θηριακῆς ἐν ὕδατι προσεπεμβάλλοντες ἀνήθου καὶ βραχέων 
-Z/11/144/6	ἁλῶν, ἐπὶ δὲ τῶν ἐλεφαντιώντων ἐν λοπάσι παραπλησίως 
-Z/11/144/7	ταῖς ἐγχέλυσι σκευάζοντες διὰ λευκοῦ ζωμοῦ. γίνεται δὲ 
-Z/11/144/8	οὕτως. ὕδατος μὲν δαψιλοῦς ἐμβληθέντος καὶ ἐλαίου βρα-
-Z/11/144/9	χέος καὶ σὺν αὐτῷ πράσου καὶ ἀνήθου. πρόδηλον δ' ὅτι 
-Z/11/144/10	μέχρι τοσούτου τὰς σάρκας τῶν ἐχιδνῶν ἀφεψεῖν προσήκει, 
-Z/11/144/11	μέχρις ἂν ἀκριβῶς γενηθῶσι μαλακαί. καὶ αὐτὸ δὲ τὸ δι' αὐ-
-Z/11/144/12	τῶν σκευαζόμενον φάρμακον, ὃ καλοῦσι θηριακὴν ἀντίδοτον, 
-Z/11/144/13	ἐπιτήδειόν ἐστι πίνεσθαι τοῖς οὕτω κάμνουσι, καὶ εἰ βού-
-Z/11/144/14	λοιτό τις αὐτοῦ καὶ τὸ δέρμα χρίεσθαι. ταῦτα γὰρ ἅπαν-
-Z/11/144/15	τα ποιούντων ἔσθ' ὅτε λεπὶς ἀφίσταται τοῦ δέρματος, 
-Z/11/144/16	ὁποῖον ἐπὶ τῶν ὄφεων τὸ καλούμενον γῆρας. 
-Z/11/144/17	  Τῶν δ' ἄλλων ὄγκων τῶν παρὰ φύσιν 
-Z/11/144/18	οὐδενὸς μὲν ἠξίωσά σοι γραφῆναι χειρουργίαν· ἔλαβες γὰρ  
-Z/11/145/1	δοκιμώτατα τῶν παρ' ἡμῖν φαρμάκων. ἐπὶ μὲν χοιράδων 
-Z/11/145/2	τά τε προστέλλειν καὶ ξηραίνειν δυνάμενα καὶ διαπυΐ-
-Z/11/145/3	σκειν. ἐπὶ δὲ μελικηρίδων ὅσα καὶ ταύτας διαφορεῖ καὶ 
-Z/11/145/4	πύου διαφορητικὰ φάρμακα καὶ ὕδατος ἐν ὀσχέῳ τε καὶ 
-Z/11/145/5	κατ' ἐπιγάστριον ἔλαβες, ὡς κᾀπὶ τῶν ὑδερικῶν κεχρῆ-
[0057]  [067]  []  []

-Z/11/145/6	σθαι. διττὸς γὰρ καὶ τούτων ὁ σκοπὸς, ἰᾶσθαί τε τοῦ 
-Z/11/145/7	σπλάγχνου τὸν σκίῤῥον καὶ διαφορῆσαι τὸ συνειλεγμένον 
-Z/11/145/8	ὑγρόν. εἴρηται δ' ἔμπροσθεν ἡ τῶν σκιῤῥουμένων σπλάγ-
-Z/11/145/9	χνων θεραπεία. ὥστε καὶ ἡ τῶν ὑδέρων ἴασις εἰς τρεῖς 
-Z/11/145/10	τούτους ἀνάγεται σκοποὺς, ἰᾶσθαι τοῦ σκιῤῥουμένου 
-Z/11/145/11	σπλάγχνου τὸν σκίῤῥον, ἐπιθέμασί τε καὶ διαφοροῦσι τὴν 
-Z/11/145/12	ὑγρότητα χρῆσθαι· φάρμακά τε πίνειν διουρητικά. ταῦτα 
-Z/11/145/13	μὲν οὖν εἰς ἀποδημίαν σοι μακρὰν στελλομένῳ νομίζω 
-Z/11/145/14	συμμέτρως ἔχειν. ἐὰν δὲ, ὡς προείρηται, καὶ τὴν ἐπὶ τῶν 
-Z/11/145/15	κατὰ γένος καὶ τόπους πεπονθότας φαρμάκων πραγμα-
-Z/11/145/16	τείαν ποιήσωμαι, κᾀκείνην ἕξεις ἐπανελθὼν ἐκ τῆς ἀποδη-
-Z/11/145/17	μίας. ἔστι δὲ καὶ ἄλλη μεγάλη πραγματεία τῶν ἑταίρων  
-Z/11/146/1	ἀξιωσάντων ἁπάσης τῆς θεραπευτικῆς μεθόδου. κατεχομένῳ 
-Z/11/146/2	δ' ἐπὶ πλέον ἔξω σοὶ πέμπειν οὐκ ὀκνήσω τῶν γραφομέ-
-Z/11/146/3	νων ἡμῖν ὑπομνημάτων ἕκαστον.  