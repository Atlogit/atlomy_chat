
[0057]  [058]  []  []

-Z/8/453/t1	{ΓΑΛΗΝΟΥ ΠΕΡΙ ΤΩΝ ΣΦΥΓΜΩΝ 
-Z/8/453/t2	    ΤΟΙΣ ΕΙΣΑΓΟΜΕΝΟΙΣ.} 
-Z/8/453/1	  Ὅσα τοῖς εἰσαγομένοις, φίλτατε Τεῦθρα, 
-Z/8/453/2	χρήσιμον ἐπίστασθαι περὶ σφυγμῶν, ἐνταῦθα λεχθήσεται. 
-Z/8/453/3	τὴν δ' ὅλην ὑπὲρ αὐτῶν τέχνην ἑτέρωθι γεγραμμένην ἔχεις. 
-Z/8/453/4	πᾶσαι μὲν οὖν αἱ ἀρτηρίαι τὸν αὐτὸν τρόπον σφύζουσιν ἀλ-
-Z/8/453/5	λήλαις τε καὶ τῇ καρδίᾳ, ὥστ' ἐκ μιᾶς αὐτῶν δύνασθαι περὶ 
-Z/8/453/6	πασῶν συλλογίζεσθαι, οὐ μὴν αἰσθέσθαι γε τῆς κινήσεως 
-Z/8/453/7	ὁμοίως ἁπασῶν δυνατὸν, ἀλλὰ τῶν μὲν ἐν τοῖς ἀσάρκοις 
-Z/8/453/8	μέρεσι προφανέστερον, τῶν δ' ἐν τοῖς σαρκώδεσιν ἀμυδρότε-
-Z/8/453/9	ρον. ὅσαι δ' ὑπὸ παχείας σαρκὸς καλύπτονται, ἢ ὀστῶν ἔν- 
-Z/8/454/1	δον εἰσὶν, ἢ ἐπίπροσθεν αὐτῶν ἐστιν ἄλλα σώματα, τούτων 
-Z/8/454/2	οὐκ ἂν αἴσθοιο τῆς κινήσεως, ἔν γε τῷ κατὰ φύσιν ἔχειν τὸ 
-Z/8/454/3	ζῶον. ἐκτακέντος δὲ τοῦ σώματος σφοδρῶς, ἥ τε κατὰ τὴν 
-Z/8/454/4	ῥάχιν ἀρτηρία πολλάκις τοῖς ἁπτομένοις τοῦ ἐπιγαστρίου τὴν 
-Z/8/454/5	κίνησιν διασημαίνει καί τινες τῶν ἐν τοῖς κώλοις ᾔσθησαν, 
-Z/8/454/6	ἀφανῶς πρότερον οὐσῶν. διαπαντὸς δ' αἵ τε κατὰ τοὺς κρο-
-Z/8/454/7	τάφους καὶ τῶν ποδῶν αἱ ἐπὶ τοῖς ταρσοῖς καὶ τῶν χειρῶν 
-Z/8/454/8	αἱ κατὰ τοὺς καρποὺς ἐντὸς αἰσθητὴν ἔχουσι τὴν κίνησιν. τού-
-Z/8/454/9	των δ' ἔλαττον μὲν, οὐ μὴν ἀφανῶς οὐδ' αὐταὶ σφύζουσιν αἵ 
-Z/8/454/10	τε τῶν ὤτων ὄπισθεν ἐν τῇ κεφαλῇ καὶ τῶν βραχιόνων ἐν-
-Z/8/454/11	τός. καὶ ἤδη τινὲς ἄλλαι, αἳ μὴ πάνυ τῇ πολλῇ σαρκὶ κα-
-Z/8/454/12	λύπτονται, ἀλλ' οὔτε ἑτοιμότερον οὔτε εὐσχημονέστερον 
-Z/8/454/13	οὔτε τῇ χρείᾳ συμφερώτερον ἄλλης ἂν ἅπτοι, τὰς ἐν τοῖς 
-Z/8/454/14	καρποῖς παρείς· αὗται γὰρ ἐπιφανεῖς μάλιστα ὑπάρχουσι τῷ 
-Z/8/454/15	τ' ἀσάρκῳ τοῦ χωρίου καὶ οὐδὲν δι' αὐτὰς γυμνοῦν τοῦ 
-Z/8/454/16	σώματος ἀναγκαῖον, ὥσπερ δι' ἄλλας πολλὰς, καὶ ὅτι κατ' 
-Z/8/454/17	εὐθὺ τεταγμέναι εἰσίν· οὐ μικρὸν δὲ τοῦτο εἰς ἀκρίβειαν δια-
-Z/8/454/18	γνώσεως.  
-Z/8/455/1	  Ἁπτομένῳ δέ σοι φανεῖται διαστελλομένη 
-Z/8/455/2	κατὰ πᾶσαν διάστασιν ἡ ἀρτηρία. τρεῖς δ' εἰσὶ διαστάσεις 
-Z/8/455/3	παντὸς τοῦ σώματος, εἰς μῆκος, βάθος καὶ πλάτος. ἀλλ' 
-Z/8/455/4	ἐν τῷ κατὰ φύσιν ἔχειν τὸ ζῶον συμμέτρως πάνυ διαστελλο-
-Z/8/455/5	μένην εὑρήσεις τὴν ἀρτηρίαν· ἐν δὲ τῷ παρὰ φύσιν ἔχειν 
-Z/8/455/6	ἔστιν ὅπη τὸ μὲν ἐλλείπει, τὸ δ' ὑπερβάλλει, καθ' ἡντιναοῦν 
-Z/8/455/7	διάστασιν. ἐν τούτῳ χρὴ μεμνημένον σε, οἷος ἦν ὁ κατὰ 
-Z/8/455/8	φύσιν σφυγμὸς, καὶ εἰ μὲν τῷ πλάτει μείζων ὁ παρὰ φύσιν 
-Z/8/455/9	εὑρίσκοιτο, πλατὴν καλεῖν, εἰ δὲ τῷ μήκει, μακρὸν, εἰ δὲ 
-Z/8/455/10	τῷ βάθει, ὑψηλὸν, καὶ τοὺς ἐναντίους αὐτοῖς τοὺς ἐλάτ-
-Z/8/455/11	τους τοῦ κατὰ φύσιν ὀνομάζειν ἀνάλογον, στενὸν καὶ βρα-
-Z/8/455/12	χὺν καὶ ταπεινόν. τῶν δὲ ἐν πάσαις ταῖς διαστάσεσιν ὁμοίως 
-Z/8/455/13	εἰς τὸ παρὰ φύσιν τρεπομένων ὁ μὲν πάντη μειωθεὶς μικρὸς, 
-Z/8/455/14	ὁ δὲ πάντη αὐξηθεὶς μέγας ὀνομάζεται. αὗται μὲν αἱ κατὰ 
-Z/8/455/15	τὸ ποσὸν τῆς διαστολῆς ἐν σφυγμῷ διαφοραί. 
-Z/8/455/16	  Τῶν δὲ τῆς κινήσεως ἰδίων ἥ τε ταχύτης 
-Z/8/455/17	ἐστὶ καὶ ἡ βραδύτης, ἡ μὲν ἠπειγμένη τις οὖσα κίνησις, ἡ δὲ  
-Z/8/456/1	ἐκλελυμένη. κριτέον δὲ καὶ ταύτας τῷ κατὰ φύσιν παρα-
-Z/8/456/2	βάλλοντας. ἐν δὲ τῷ ποιῷ τῆς προσβολῆς ἥ τε σφοδρότης 
-Z/8/456/3	καὶ ἀμυδρότης συνίστανται, βιαίως μὲν ὠθουμένης τῆς ἁφῆς 
-Z/8/456/4	ἡ σφοδρότης, ἀῤῥώστως δὲ ἡ ἀμυδρότης. μαλακότης δὲ καὶ 
-Z/8/456/5	σκληρότης αὐτοῦ τοῦ χιτῶνος τῆς ἀρτηρίας ποιότητές εἰσιν· 
-Z/8/456/6	ἡ μὲν μαλακότης, ὅταν οἷον σαρκωδεστέρα καὶ κατὰ τὴν 
-Z/8/456/7	προσβολὴν ἡ ἀρτηρία φαίνηται· ἡ δὲ σκληρότης, ὅταν οἷον 
-Z/8/456/8	ξηροτέρα τε καὶ βυρσωδεστέρα. συνδιαγινώσκεται μὲν οὖν 
-Z/8/456/9	εὐθὺς τῇ κινήσει τῆς ἀρτηρίας καὶ ἡ τοιαύτη τῶν σφυγμῶν 
-Z/8/456/10	διαφορά. οὐκ ἔστι δὲ αὐτῆς ἰδία, καθάπερ αἱ προειρημέναι 
-Z/8/456/11	τρεῖς. ἐκείνων γὰρ ἡ μὲν τοῦ τάχους καὶ τῆς βραδύτητος 
-Z/8/456/12	κατὰ τὸ ποιὸν ἦν τῆς κινήσεως, ἡ δὲ τῆς σφοδρότητος καὶ 
-Z/8/456/13	τῆς ἀμυδρότητος κατὰ τὸ τῆς πληγῆς ποιὸν, ἡ δὲ τοῦ μεγέ-
-Z/8/456/14	θους καὶ τῆς μικρότητος κατὰ τὸ ποσὸν τῆς διαστολῆς. ἡ 
-Z/8/456/15	διαστολὴ δὲ οὐκ ἄνευ κινήσεως. τὸ δὲ μαλακὸν σῶμα καὶ 
-Z/8/456/16	σκληρὸν οὐ προσδεῖται κινήσεως εἰς τὸ τοιοῦτον εἶναι. τέσ-
-Z/8/456/17	σαρας οὖν ταύτας τὰς διαφορὰς τῶν σφυγμῶν κατὰ τὴν πλη-
-Z/8/456/18	γὴν εὑρήσεις. 
-Z/8/456/19	  Πέμπτην δὲ ἄλλην κατὰ τὸ τῶν πληγῶν  
-Z/8/457/1	διάλειμμα. καλεῖν γὰρ ἔθος οὕτω τοῖς ἰατροῖς τὸν μεταξὺ 
-Z/8/457/2	δύο πληγῶν χρόνον, ἐν ᾧ διαστέλλεται ἡ ἀρτηρία καὶ συ-
[0057]  [058]  []  []

-Z/8/457/3	στέλλεται. καὶ προσήκειν ἡγοῦμαι τοῖς εἰσαγομένος γυμνά-
-Z/8/457/4	σασθαι, πρῶτον μὲν, ὡς ἐπ' ἀναισθήτου τῆς συστολῆς. 
-Z/8/457/5	καλείσθω μοι τὸ μέν τι πληγὴ, τὸ δὲ διάλειμμα· πληγὴ μὲν 
-Z/8/457/6	ἡ ἀπὸ τῆς ἀρτηρίας κινουμένης προσβολὴ τῇ ἁφῇ γιγνομένη· 
-Z/8/457/7	διάλειμμα δὲ ἡ μεταξὺ δυοῖν πληγῶν ἡσυχία, καθ' ἣν ὁ πυ-
-Z/8/457/8	κνὸς καὶ ἀραιὸς καὶ μέσος ἀμφοῖν, ἐφ' ᾧπερ οἱ κατὰ φύσιν 
-Z/8/457/9	συνίστανται σφυγμοί. γνωριεῖς δὲ καὶ τούτους τῷ ποσῷ τοῦ 
-Z/8/457/10	χρόνου. πυκνὸς μὲν γάρ ἐστιν, ὅταν βραχὺς ὁ τῆς ἡσυχίας 
-Z/8/457/11	ᾖ χρόνος· ἀραιὸς δὲ, ὅταν πολύς. ἡσυχίαν δὲ λέγειν, ἢ 
-Z/8/457/12	διάλειμμα πληγῶν, ἢ συστολὴν, οὐ διοίσει. 
-Z/8/457/13	  Ὁμαλότης δὲ καὶ ἀνωμαλία γίνεται κατὰ 
-Z/8/457/14	πάσας τὰς εἰρημένας διαφοράς. ἡ γὰρ ἐφεξῆς ἰσότης τούτων 
-Z/8/457/15	ὁμαλότης ἐστί· οἷον ὅταν τὸ μέγεθος τῶν ἐφεξῆς ἴσον ᾖ, λέ-
-Z/8/457/16	γοιτ' ἂν ὁμαλὸς εἶναι κατὰ τὸ μέγεθος ὁ σφυγμός· καὶ εἰ τὸ 
-Z/8/457/17	τάχος ἴσον, ὁμαλὸς κατὰ τὸ τάχος. ὡσαύτως δὲ καὶ εἰ κατὰ 
-Z/8/457/18	σφοδρότητα καὶ πυκνότητα καὶ ἀμυδρότητα. ἡ δὲ ἀνωμαλία  
-Z/8/458/1	διαφθορὰ τῆς ἰσότητός ἐστι, καθ' ἣν ἂν τύχῃ διαφορὰν τῶν 
-Z/8/458/2	σφυγμῶν συνισταμένη. ἔσται γὰρ ὁ μέν τις κατὰ τὸ μέγε-
-Z/8/458/3	θος ἀνώμαλος, ὁ δέ τις κατὰ τὸ τάχος, ὁ δὲ κατὰ σφοδρό-
-Z/8/458/4	τητα καὶ ἀμυδρότητα καὶ πυκνότητα, καὶ ἐπὶ τῶν ἄλλων 
-Z/8/458/5	ὁμοίως. 
-Z/8/458/6	  Ἔστι δὲ ὅτε καὶ διά τινος τάξεως ἀριθμοῦ 
-Z/8/458/7	πληγῶν ὡρισμένου τοῖς ἴσοις σφυγμοῖς εἷς ἄνισος παρεμ-
-Z/8/458/8	πίπτει· καὶ τοῦτο γίνεται πολυειδῶς. καὶ γὰρ τρισὶν ἴσοις 
-Z/8/458/9	ὁ τέταρτος ἄνισος ἕπεται, καὶ τοῦτο ἐφεξῆς ἀεὶ, ἢ τέτρασιν 
-Z/8/458/10	ὁ πέμπτος. καὶ κατὰ πᾶν ἄλλο πλῆθος ὡσαύτως. καὶ 
-Z/8/458/11	γὰρ πέντε πολλάκις ἴσοις ὁ ἕκτος ἄνισος ἕπεται, καὶ πάλιν 
-Z/8/458/12	ἓξ ἴσοις ὁ ἕβδομος οὐκ ἴσος. ἡ μὲν οὖν ἰσότης ἐν τοῖς τοιού-
-Z/8/458/13	τοις οὐκέτι σώζεται· καὶ διὰ τοῦτο ἀνώμαλος ὁ σφυγμὸς γί-
-Z/8/458/14	νεται, τάξις μέντοι τις σώζεται, καὶ διὰ τοῦτο τεταγμένος 
-Z/8/458/15	ἐστί. δι' ἴσου γὰρ ἀεὶ πλήθους τοῖς ἴσοις σφυγμοῖς εἷς ἄνι-
-Z/8/458/16	σος παρεμπίπτων τὴν ἰσότητα διαφθείρει· ἥ γ' οὖν κατὰ 
-Z/8/458/17	τὰς περιόδους ἀναλογία φυλάττει τινὰ τάξιν. ἂν δ' ὅλως 
-Z/8/458/18	μηδεμία σώζηται περίοσος, ἄτακτος ὁ τοιοῦτος καλεῖται.  
-Z/8/459/1	  Γίνεται δὲ καὶ καθ' ἕνα σφυγμὸν ἀνωμαλία, 
-Z/8/459/2	περί τε τὰ μέρη τῆς ἀρτηρίας διαφερόντως ἔχοντα πρὸς ἄλλη-
-Z/8/459/3	λα, θέσει τε καὶ κινήσει, καὶ παρὰ τὴν ἑνὸς ἑκάστου σφυγ-
-Z/8/459/4	μοῦ καθ' αὑτὸ κίνησιν. ἡ μὲν οὖν ἐν τῇ θέσει τῶν μορίων 
-Z/8/459/5	ἀνωμαλία συνίσταται παρὰ τὸ ἄνω καὶ κάτω, καὶ πρόσω καὶ 
-Z/8/459/6	ὀπίσω, καὶ δεξιὰ καὶ ἀριστερὰ μετῆχθαι δοκεῖν τὴν ἀρτηρίαν· 
-Z/8/459/7	ἐν δὲ τῇ κινήσει θᾶττον, ἢ βραδύτερον, ἢ πρωϊαίτερον, ἢ 
-Z/8/459/8	ὀψιαίτερον, ἢ σφοδρότερον, ἢ ἀμυδρότερον, ἢ ἐπὶ πλείονα 
-Z/8/459/9	χρόνον, ἢ ἐλάσσονα, ἢ ἀεὶ, ἢ οὐδ' ὅλως κινουμένων. καθ' 
-Z/8/459/10	ἕκαστον δὲ μέρος ἐν μὲν τῷ διακεκόφθαι σαφῶς, ἐξ ὧν ἐστι 
-Z/8/459/11	καὶ ὁ δορκαδίζων· ὡσαύτως δὲ καὶ ἐν τῷ παλινδρομεῖν, ἐξ 
-Z/8/459/12	ὧν ἐστι καὶ ὁ δίκροτος. ἐν δὲ τῷ τῆς κινήσεως οὐκ ἰσοταχεῖ, 
-Z/8/459/13	ὅταν ἀρχομένη μὲν ὠκυτέρα, τελευτῶσα δὲ βραδυτέρα, καὶ 
-Z/8/459/14	ἀνάπαλιν ἀρχομένη μὲν βραδυτέρα, τελευτῶσα δὲ ὠκυτέρα, 
-Z/8/459/15	καὶ κατὰ σφοδρότητα καὶ ἀμυδρότητα καὶ μικρότητα καὶ 
-Z/8/459/16	μέγεθος ὡσαύτως, οὐκ εἰς δύο μόνους χρόνους τῆς κινήσεως 
-Z/8/459/17	μεριζομένης, ἀλλὰ καὶ εἰς πλείονας, ἐφ' ὅσον ἂν αἰσθήσει 
-Z/8/459/18	διαγνωστόν. αὗται μὲν οὖν αἱ ἁπλαῖ καὶ καθ' ἕνα σφυγ-
-Z/8/459/19	μὸν ἀνωμαλίαι.  
-Z/8/460/1	  Σύνθετοι δὲ καθ' ὅσον ἂν δυνατὸν ᾖ ἄλλην 
-Z/8/460/2	ἄλλῃ, καὶ μίαν μιᾷ, καὶ μίαν πλείοσι, καὶ πολλὰς πολλαῖς μί-
-Z/8/460/3	γνυσθαι. καί τινες αὐτῶν ἰδίου τετυχήκασιν ὀνόματος. ὥσπερ 
-Z/8/460/4	καὶ ὁ σκωληκίζων καὶ ὁ μυρμηκίζων καὶ ὁ ἑκτικός· ὁ μὲν σκω-
-Z/8/460/5	ληκίζων, ὅταν οἱονεὶ ἕρποντος τὴν ἀρτηρίαν σκώληκος 
-Z/8/460/6	ἔμφασις γίγνηται κυματωδῶς ἐγειρομένου, καὶ μὴ καθ' ἕνα 
-Z/8/460/7	χρόνον ὅλης διαστελλομένης τῆς ἀρτηρίας εἰ μὲν οὖν σὺν 
-Z/8/460/8	μικρότητι διαστολῆς τοῦτο γίγνοιτο, σκωληκίζων καλεῖται· 
-Z/8/460/9	εἰ δὲ σὺν μεγέθει, κυματώδης ἁπλῶς. δῆλον δὲ ὅτι καὶ ἀμυ-
-Z/8/460/10	δρὸς καὶ πυκνός ἐστιν ὁ σκωληκίζων. ὁ δ' εἰς ἐσχάτην κα-
-Z/8/460/11	ταπεπτωκὼς ἀμυδρότητα καὶ πυκνότητα καὶ μικρότητα μυρ-
-Z/8/460/12	μηκίζων καλεῖται, ταχὺς μὲν εἶναι δοκῶν, οὐκ ὢν δὲ τα-
-Z/8/460/13	χύς. ἑκτικὸς δὲ, ὥσπερ πυρετὸς, οὕτως καὶ σφυγμὸς καλεῖ-
-Z/8/460/14	ται, ὁ μηδεμίαν τροπὴν μεγάλην ποιούμενος, ἀλλ' ἀεὶ παρα-
-Z/8/460/15	πλήσιος μένων, συμπλεκόμενός τε καὶ μηδέποτε λυόμενος ὅλης 
-Z/8/460/16	τῆς ἕξεως τετραμμένης νοσωδῶς, ἐν τοῖς τοιούτοις πυρετοῖς 
-Z/8/460/17	τε καὶ σφυγμοῖς. ταῦτά μοι ἀρκεῖν δοκεῖ περὶ τῆς τῶν σφυγ-
-Z/8/460/18	μῶν διαφορᾶς τοῖς εἰσαγομένοις εἰρῆσθαι. εἰ γάρ τις ἐπὶ τὸ  
-Z/8/461/1	ἀκριβέστερον αὐτὸ ἔρχεσθαι βούλοιτο, βιβλίον ὅλον ἔχει περὶ 
-Z/8/461/2	τῆς τῶν σφυγμῶν διαφορᾶς ὑφ' ἡμῶν γεγραμμένον. οὔκουν 
-Z/8/461/3	οὔτε περὶ πλήρους καὶ κενοῦ σφυγμοῦ νῦν λέγειν ἀναγκαῖον, 
-Z/8/461/4	οὔτε περὶ ῥυθμῶν, ἐν ἐκείνῳ γὰρ εἴρηται ἀκριβῶς περὶ αὐτῶν, 
-Z/8/461/5	καὶ ἔστιν ἀσαφέστερος ὁ λόγος τοῖς εἰσαγομένοις. ἀναλα-
-Z/8/461/6	βόντες οὖν ἐν κεφαλαίῳ τὰ προειρημένα, τῶν ἐφεξῆς ἐχώμεθα. 
-Z/8/461/7	μέγας τοίνυν ἐστὶ σφυγμὸς ὁ κατὰ μῆκος καὶ πλάτος καὶ 
-Z/8/461/8	βάθος τῆς ἀρτηρίας ἐπὶ πολὺ διϊσταμένης γινόμενος, μακρὸς 
-Z/8/461/9	δὲ ὁ κατὰ μῆκος μόνον, πλατὺς ὁ κατὰ πλάτος, καὶ ὑψηλὸς 
-Z/8/461/10	ὁ κατὰ βάθος. σφοδρὸς δὲ σφυγμός ἐστιν ὁ πλήττων εὐρώ-
-Z/8/461/11	στως τὴν ἁφήν· μαλακὸς δὲ, ἐφ' οὗ ὁ χιτὼν τῆς ἀρτηρίας 
-Z/8/461/12	ἁπαλὸς ᾖ· καὶ ταχὺς μὲν ὁ ἐν ὀλίγῳ χρόνῳ διαστελλομένης 
-Z/8/461/13	τῆς ἀρτηρίας γινόμενος· πυκνὸς δὲ ὁ δι' ὀλίγου· καὶ ὁμα-
-Z/8/461/14	λὸς μὲν ὁ ἐφεξῆς ἴσος· τεταγμένος δὲ ὁ κατὰ περίοδον ἴσος· 
-Z/8/461/15	ὁ δὲ κατὰ μίαν πληγὴν ἄνισος ἀνώμαλος λέγεται κατὰ μίαν 
-Z/8/461/16	πληγήν. εἶεν δ' ἂν σαφεῖς καὶ οἱ ἐναντίοι αὐτῶν μι-
-Z/8/461/17	κρὸς καὶ βραχὺς καὶ στενὸς καὶ ταπεινὸς καὶ ἀμυδρὸς καὶ 
-Z/8/461/18	σκληρὸς καὶ βραδὺς καὶ ἀραιὸς καὶ ἀνώμαλος καὶ ἄτακτος. 
-Z/8/461/19	οὐκ ἄδηλον δὲ καὶ ὅτι τῶν μὲν ἄλλων ἐναντίων ἐστὶν  
-Z/8/462/1	ἑκάστου μέσος· ὁμαλοῦ δὲ καὶ ἀνωμάλου μέσος οὐδείς ἐστιν, 
-Z/8/462/2	οὐδὲ τεταγμένου καὶ ἀτάκτου. καὶ ὅτι τῶν μὲν ἄλλων 
-Z/8/462/3	ἁπάντων οἱ μέσοι κατὰ φύσιν, ἐν τούτοις δὲ ὁ μὲν ὁμαλὸς 
-Z/8/462/4	κατὰ φύσιν μόνος, οἱ ἄλλοι οὐ κατὰ φύσιν, ὅ τε ἀνώμαλος 
-Z/8/462/5	καὶ ἄτακτος. 
-Z/8/462/6	  Ἐπεὶ δὲ πολυειδῶς οἱ σφυγμοὶ τρέπεσθαι 
-Z/8/462/7	πεφύκασιν, οὐδὲν γὰρ εὕροις, ὡς ἔπος εἰπεῖν, αἴτιον, ὃ μὴ 
-Z/8/462/8	καὶ τούτους τρέπει, δοκεῖ μοι τριττὴν αὐτῶν τῆς τροπῆς τὴν 
-Z/8/462/9	ἀνωτάτω διαφορὰν ποιησάμενον οὕτως ὑπὲρ ἑκάστης ἰδίᾳ 
-Z/8/462/10	κατὰ μέρος εἰπεῖν. πρώτη μὲν οὖν ἡ κατὰ φύσιν αὐτῶν ἐστι 
-Z/8/462/11	τροπή. δευτέρα δὲ ἡ οὐ κατὰ φύσιν μὲν, οὐ μὴν ἤδη παρὰ 
-Z/8/462/12	φύσιν. τρίτη δὲ ἡ παρὰ φύσιν. ἐπιγίνονται δ' αὗται πᾶ-
-Z/8/462/13	σαι ταῖς φυσικαῖς διαφοραῖς· ἄλλῳ γὰρ ἄλλως αἱ ἀρτηρίαι 
-Z/8/462/14	φύσει κινοῦνται· καὶ χρὴ πρώτας ταύτας ἐπίστασθαι τὸν μέλ-
-Z/8/462/15	λοντα γνωρίζειν ὑπὸ τίνος αἰτίου καὶ μέχρι πόσου τετράφθαι 
-Z/8/462/16	συμβέβηκε τὸν σφυγμόν· ἀλλὰ τὸ μὲν ἴδιον ἑκάστου ἀκριβῶς 
-Z/8/462/17	ἄν τις πειραθεὶς μάθοι. καὶ δεῖ πολλάκις ἧφθαι τῆς ἀρτη-
-Z/8/462/18	ρίας, μάλιστα μὲν ὑγιαίνοντος ἀμέμπτως καὶ ἐν ἡσυχίᾳ  
-Z/8/463/1	πάσης σφοδρᾶς κινήσεως, ἤδη δὲ καὶ ἐν ταῖς ἄλλαις διαθέ-
-Z/8/463/2	σεσιν. ἐπειδὴ δὲ πάντων οὐκ ἐνδέχεται δι' ἐμπειρίας ἐληλυ-
-Z/8/463/3	θέναι, πολλοὶ γὰρ ἤδη πολλάκις ἐδεήθησαν ἰατρῶν οἷς 
-Z/8/463/4	ὑγιαίνοντες οὐκ ἐνέτυχον, ἄριστον δὴ κᾀνταῦθα πλεῖον ἰδιώ-
-Z/8/463/5	του τὸν τεχνίτην ἔχειν. ἔχοι δ' ἂν πλέον, ἐπιστήμην πορι-
-Z/8/463/6	σάμενος τῶν τοῖς πολλοῖς ὁμοίως ὑπαρχόντων. ἔστι δέ τις, 
-Z/8/463/7	ὡς τύπῳ φάναι, κοινὴ φύσις ἀνδρῶν, καὶ ἄλλη γυναικῶν, 
-Z/8/463/8	καὶ ὅσοι θερμότερόν εἰσι κεκραμένοι καὶ ὅσοι ψυχρότερον. 
-Z/8/463/9	καὶ τούτων ἑκατέρων κοινὴ φύσις, καὶ τῶν ἰσχνῶν πάντων 
-Z/8/463/10	κοινὴ καὶ τῶν παχέων ὡσαύτως κοινή. καὶ σπάνιον ἐν ἑκά-
-Z/8/463/11	στῃ τῶν προειρημένων κοινοτήτων τὸ μὴ τοῖς πολλοῖς ἐοι-
-Z/8/463/12	κός. ὥστε καὶ τὸ ἁμαρτάνειν τοῦ ἀληθοῦς ἐστι σπάνιον τῷ 
-Z/8/463/13	τὸ κοινὸν ἀκριβῶς ἐπισταμένῳ. 
-Z/8/463/14	  Ἅνδρες μὲν γυναικῶν ὡς ἐπίπαν μείζονα πολλῷ καὶ 
[0057]  [058]  []  []

-Z/8/463/15	σφοδρότερον ὡσαύτως πολλῷ καὶ βραδύτερον ὁλίγῳ καὶ 
-Z/8/463/16	ἀραιότερον ἱκανῶς ἔχουσι τὸν σφυγμόν. 
-Z/8/463/17	  Οἱ δὲ φύσει θερμότεροι μείζονα μὲν καὶ ὠκύτερον καὶ 
-Z/8/463/18	πυκνότερον πολλῷ, σφοδρότερον δὲ οὐ πολλῷ.  
-Z/8/464/1	  Οἱ δ' ἰσχνότεροι φύσει μείζονα μὲν, καὶ ἀραιότερον 
-Z/8/464/2	πολλῷ, σφοδρότερον δὲ οὐ πολλῷ. φύσει μὲν οὖν οὕτως 
-Z/8/464/3	διαφέρουσι. 
-Z/8/464/4	  Τρέπονται δὲ κατὰ μὲν τὰς ἡλικίας ὡδί πως. ὁ μὲν 
-Z/8/464/5	τοῦ νεογενοῦς παιδίου σφυγμὸς πυκνότερος· ὁ δὲ τοῦ γέ-
-Z/8/464/6	ροντος ἀραιότερος· οἱ δ' ἐν τῷ μεταξὺ πάντες ἀνάλογον, 
-Z/8/464/7	ἐφ' ὅσον ἂν ἢ παιδίου ἢ γέροντος ἐγγύτεροι τυγχάνωσιν 
-Z/8/464/8	ὄντες. ὡσαύτως ταχύτατος μὲν ὁ τοῦ παιδίου, βραδύτε-
-Z/8/464/9	ρος δὲ ὁ τοῦ γέροντος· οἱ δὲ τῶν ἄλλων ἡλικιῶν μεταξύ. 
-Z/8/464/10	πολλῷ δὲ μείζων ἡ κατὰ τὴν ἀραιότητα διαφορὰ γέροντος 
-Z/8/464/11	πρὸς παιδίον τῆς κατὰ τὸ τάχος. ἐν δὲ τῇ κατὰ μέγεθος 
-Z/8/464/12	καὶ σφοδρότητα διαφορᾷ μέγιστος μὲν ἐν ἡλικίαις ὁ τῶν 
-Z/8/464/13	ἀκμαζόντων, μικρότατος δὲ ὁ τῶν γερόντων, μέσος δὲ αὐ-
-Z/8/464/14	τῶν βραχὺ μείζων ὁ τῶν παιδίων. καὶ σφοδρότατος μὲν ὁ 
-Z/8/464/15	τῶν ἀκμαζόντων, ἀμυδρότατος δὲ ὁ τῶν γερόντων, μέσος 
-Z/8/464/16	δὲ αὐτῶν ὁ τῶν παιδίων. οὕτως μὲν ἐν ταῖς ἡλικίαις οἱ 
-Z/8/464/17	σφυγμοί. 
-Z/8/464/18	  Κατὰ δὲ τὰς ὥρας τοῦ μὲν ἦρος τὰ μέσα μεγίστους 
-Z/8/464/19	καὶ σφοδροτάτους, ὡς ἐν ὥραις, τάχει δὲ καὶ πυκνότητι  
-Z/8/465/1	συμμέτρους. ὡσαύτως δὲ καὶ τοῦ φθινοπώρου τὰ μέσα. 
-Z/8/465/2	προϊὸν δὲ τὸ ἔαρ ἀφαιρεῖται τοῦ μεγέθους καὶ τῆς σφοδρό-
-Z/8/465/3	τητος, προστίθησι δὲ τῷ τάχει καὶ τῇ πυκνότητι. καὶ τέ-
-Z/8/465/4	λος ἡνίκα ἂν ἐπιλάβῃ τὸ θέρος, ἀμυδροὶ καὶ μικροὶ καὶ τα-
-Z/8/465/5	χεῖς καὶ πυκνοὶ γίνονται. τὸ δὲ φθινόπωρον προϊὸν ἁπάντων 
-Z/8/465/6	ἀφαιρεῖ, μεγέθους, σφοδρότητος, τάχους, πυκνότητος, ὥστε 
-Z/8/465/7	καὶ τοῦ χειμῶνος ἐπελθόντος, εἰς μικρότητα καὶ ἀμυδρότητα 
-Z/8/465/8	καὶ βραδύτητα καὶ ἀραιότητα τετράφθαι. ἔοικε δὲ τὰ μὲν 
-Z/8/465/9	πρῶτα τοῦ ἦρος τοῖς ὑστάτοις τοῦ φθινοπώρου, τὰ δὲ 
-Z/8/465/10	ὕστατα τοῖς πρώτοις, καὶ τὰ μὲν πρῶτα τοῦ θέρους τοῖς 
-Z/8/465/11	ὑστάτοις τοῦ θέρους, καὶ τὰ πρῶτα τοῦ χειμῶνος τοῖς 
-Z/8/465/12	ὑστάτοις τοῦ χειμῶνος. ὥστε ὅσα θέρους μέσου καὶ μέ-
-Z/8/465/13	σου χειμῶνος ἶσον ἐφ' ἑκάτερα ἀφέστηκεν, ὁμοίως τρέπει. 
-Z/8/465/14	μέσον δὲ θέρους πῂ μὲν ὡσαύτως ἐστὶ, πῂ δὲ ἐναντίως 
-Z/8/465/15	ἔχει μέσῳ χειμῶνι, μικροὶ μὲν γὰρ καὶ ἀμυδροὶ καθ' ἑκά-
-Z/8/465/16	τερον. ὠκεῖς δὲ καὶ πυκνοὶ θέρους καὶ βραδεῖς καὶ ἀραιοὶ 
-Z/8/465/17	χειμῶνος, οὐ μὴν οὕτω μικροὶ θέρους, ὡς χειμῶνος, ἀλλ' 
-Z/8/465/18	ἧττον θέρους, οὐδ' οὕτως ἀμυδροὶ χειμῶνος, ὡς θέρους,  
-Z/8/466/1	ἀλλ' ἧττον χειμῶνος. αὗται μὲν οὖν αἱ κατὰ τὰς ὥρας τῶν 
-Z/8/466/2	σφυγμῶν τροπαί. 
-Z/8/466/3	  Περὶ δὲ τὰς χώρας ὡσαύτως ταῖς ὥραις. ἐν μὲν ταῖς 
-Z/8/466/4	ἄγαν θερμαῖς οἷοι μέσου θέρους. ἐν δὲ ταῖς ἄγαν ψυχραῖς 
-Z/8/466/5	οἷοι μέσου χειμῶνος. ἐν δὲ ταῖς εὐκράτοις οἷοι μέσου τοῦ 
-Z/8/466/6	ἦρος. ἀνάλογον δὲ κᾀν ταῖς μεταξύ. καὶ τῶν ἄλλων δὲ κα-
-Z/8/466/7	ταστάσεων τοῦ περιέχοντος ἡμᾶς ἀέρος αἱ μὲν θερμαὶ ταῖς 
-Z/8/466/8	θερμαῖς ὥραις, αἱ δὲ ψυχραὶ ταῖς ψυχραῖς, αἱ δὲ μέσαι ταῖς 
-Z/8/466/9	μέσαις τοῦ ἦρος ἐοίκασιν. 
-Z/8/466/10	  Ἐν δὲ τῷ κύειν οἱ σφυγμοὶ μείζονες καὶ πυκνότεροι καὶ 
-Z/8/466/11	ὠκύτεροι γίνονται· τὰ δὲ ἄλλα κατὰ φύσιν φυλάττουσιν. 
-Z/8/466/12	  Εἶεν δ' ἂν, εἴπερ τι καὶ ἄλλο, καὶ ὕπνοι κατὰ φύσιν. 
-Z/8/466/13	τρέπουσι δὲ καὶ οὗτοι τοὺς σφυγμοὺς, ἀρχόμενοι μὲν μικρο-
-Z/8/466/14	τέρους καὶ βραδυτέρους καὶ ἀραιοτέρους καὶ ἀμυδροτέρους 
-Z/8/466/15	ἀπεργαζόμενοι, προϊόντες δὲ βραδύτητα μὲν ἐπιτείνουσι καὶ 
-Z/8/466/16	ἀραιότητα, καὶ μάλιστα κατὰ τροφήν. μείζους δὲ γίνονται 
-Z/8/466/17	καὶ σφοδρότεροι. χρονίσαντες δὲ πάλιν τρέπονται εἰς ἀμυ-
-Z/8/466/18	δρότητα καὶ μικρότητα· φυλάττουσι δὲ βραδύτητα καὶ 
-Z/8/466/19	ἀραιότητα.  
-Z/8/467/1	  Τῶν δ' ἐξ ὕπνου μεταπεπτωκώτων εἰς ἐγρήγορσιν ἐν 
-Z/8/467/2	μὲν τῷ παραχρῆμα μεγάλοι καὶ σφοδροὶ καὶ ταχεῖς καὶ πυ-
-Z/8/467/3	κνοὶ καί τινα κλόνον ἔχοντες. μετ' ὀλίγον δὲ εἰς συμμετρίαν 
-Z/8/467/4	ἔρχονται. 
-Z/8/467/5	  Αἱ δ' ἐπίκτητοι σχέσεις τοῦ σώματος ὁμοίως ταῖς φυ-
-Z/8/467/6	σικαῖς τρέπουσι τοὺς σφυγμούς. ὁ μὲν γὰρ ἰσχνὸς φύσει, 
-Z/8/467/7	γενόμενος εὔσαρκος, ἀνάλογον τῷ τοιούτῳ φύσει τὸν σφυγ-
-Z/8/467/8	μὸν ἔχει. ὁ δὲ εὔσαρκος, ἰσχνὸς γενόμενος, τοῖς ἰσχνοῖς φύ-
-Z/8/467/9	σει παραπλήσιον ἔχει τὸν σφυγμόν. δῆλον δὲ ὅτι χωρὶς τοῦ 
-Z/8/467/10	τὴν δύναμιν ὑπαλλάττεσθαι, τὴν κατ' ἰσχνότητα καὶ εὐσαρ-
-Z/8/467/11	κίαν διαφορὰν ἐξετάζειν χρή· καὶ ἐπὶ τῶν ἄλλων ὡσαύτως, 
-Z/8/467/12	ὥστε καθ' ἓν μόνον, ὑπὲρ οὗ τὸν λόγον ἑκάστοτε ποιούμεθα, 
-Z/8/467/13	τὴν τροπὴν γεγονέναι. ἅπερ δ' ἐπὶ τῶν εὐσάρκων εἴρηται, 
-Z/8/467/14	ταῦτα καὶ ἐπὶ τῶν παχέων εἰρῆσθαι δοκεῖν χρὴ, ἐπιτεταμένα 
-Z/8/467/15	μᾶλλον. 
-Z/8/467/16	  Καὶ αἱ κράσεις δὲ τοῦ σώματος αἱ ἐπίκτητοι ταῖς φυ-
-Z/8/467/17	σικαῖς κράσεσιν ἀνάλογον τρέπουσι τοὺς σφυγμούς. 
-Z/8/467/18	  Ἑξῆς δὲ καιρὸς ἂν εἴη λέγειν τὰς ἄλλας τρο-
-Z/8/467/19	πὰς τὰς ἐπὶ τοῖς οὐ φύσει γινομένας αἰτίοις. γυμνάσια κατ'  
-Z/8/468/1	ἀρχὰς μὲν, καὶ μέχρι τοῦ μετρίου, σφοδροτέρους τε καὶ με-
-Z/8/468/2	γάλους καὶ ταχεῖς καὶ πυκνοὺς τοὺς σφυγμοὺς ἀπεργάζονται. 
-Z/8/468/3	πολλὰ δὲ καὶ ὑπὲρ τὴν δύναμιν τοῦ πονοῦντος, μικροὺς καὶ 
-Z/8/468/4	ἀμυδροὺς καὶ ταχεῖς καὶ πυκνοτάτους ἐσχάτως. ὑπερβαλλόν-
-Z/8/468/5	τως δ' ἄμετρα, ὥστε μόλις ἔτι κινεῖσθαι δύνασθαι, καὶ διὰ 
-Z/8/468/6	μακρῶν ἀναπαύσεων, ἢ μηδόλως· ἀλλ' ἱκανῶς ἐκλύεσθαι, 
-Z/8/468/7	πάνυ μικροὺς καὶ ἀμυδροὺς καὶ βραδεῖς καὶ ἀραιοὺς ἐργά-
-Z/8/468/8	ζεται τοὺς σφυγμούς. εἰ δὲ εἰς διάλυσιν τῆς δυνάμεως κατα-
-Z/8/468/9	στρέφοι, τοὺς ἐκείνης ἰδίους. εἰρήσεται δὲ μικρὸν ὕστερον, 
-Z/8/468/10	ὁποίους διαλυομένη δύναμις ἐργάζεται σφυγμούς. 
-Z/8/468/11	  Λουτρὰ δὲ θερμὰ μὲν μεγάλους καὶ ταχεῖς καὶ πυκνοὺς 
-Z/8/468/12	καὶ σφοδροὺς, ἔστ' ἂν εἴη σύμμετρα. τὰ δὲ ἄμετρα, μι-
-Z/8/468/13	κροὺς καὶ ἀμυδροὺς, ὠκεῖς δ' ἔτι, καὶ πυκνούς. εἰ δ' ἐν 
-Z/8/468/14	τούτῳ μὴ παύσαιντο, μικροὺς καὶ βραδεῖς καὶ ἀραιοὺς καὶ 
-Z/8/468/15	ἀμυδρούς. 
-Z/8/468/16	  Λουτρὰ δὲ ψυχρὰ παραχρῆμα μὲν μικροὺς καὶ βραδεῖς 
-Z/8/468/17	καὶ ἀραιοὺς καὶ ἀραιοτέρους. εἰς ὕστερον δὲ οἷον ἄν τι καὶ 
-Z/8/468/18	τύχῃ ἐργασάμενα. πάντως γὰρ ἢ νάρκωσιν, ἢ ῥῶσιν.  
-Z/8/469/1	ναρκώσαντα μὲν οὖν καὶ καταψύξαντα μικροὺς καὶ ἀμυ-
-Z/8/469/2	δροὺς καὶ βραδεῖς καὶ ἀραιοὺς, ἐκθερμήναντα δὲ καὶ ῥώσαν-
-Z/8/469/3	τα μεγάλους μὲν καὶ σφοδροὺς, τάχει δὲ καὶ πυκνότητι 
-Z/8/469/4	συμμέτρους. 
-Z/8/469/5	  Σιτία πολλὰ μὲν, ὥστε βαρῦναι τὴν δύναμιν, ἀνωμά-
-Z/8/469/6	λους τε καὶ ἀτάκτους τοὺς σφυγμοὺς ἐργάζεται. Ἀρχιγένης 
-Z/8/469/7	δέ φησιν, ὠκυτέρους πλέον καὶ πυκνοτέρους. τὰ δὲ σύμμε-
-Z/8/469/8	τρα μεγάλους καὶ σφοδροὺς καὶ ταχεῖς καὶ πυκνούς. τὰ δὲ 
-Z/8/469/9	ἐλάττονα, ὥστε μὴ τρέφειν αὐτάρκως, οὐχ ὁμοίως τοῖς συμ-
-Z/8/469/10	μέτροις, ἀλλ' ἐλάττονα τὴν τροπὴν ἐργάζεται, καὶ μέχρι 
-Z/8/469/11	χρόνου βραχέος. 
-Z/8/469/12	  Οἶνος τὰ μὲν ἄλλα παραπλησίως σιτίοις τρέπει 
-Z/8/469/13	τοὺς σφυγμοὺς, διαφέρει δὲ τῷ παραχρῆμα τὴν τροπὴν ἐρ-
-Z/8/469/14	γάζεσθαι καὶ τῷ προτέραν παύεσθαι τὴν ἀπὸ οἴνου τῆς 
-Z/8/469/15	ἀπὸ τῶν σιτίων, καὶ τῷ τὸ τάχος πλέον αὔξειν, καὶ τὸ μέ-
-Z/8/469/16	γεθος, ἤπερ τὴν σφοδρότητα καὶ τὴν πυκνότητα. σχεδὸν 
-Z/8/469/17	γὰρ ὅσῳ σφοδροτέραν τε καὶ διαρκεστέραν τὴν ἰσχὺν τοῦ σώ-
-Z/8/469/18	ματος ἡ σύμμετρος τροφὴ παρέχει, τοσούτῳ τὸ μέγεθος ὁ 
-Z/8/469/19	οἶνος ἐξαίρει.  
-Z/8/470/1	  Ὕδωρ ἁπάντων τῶν προσφερομένων βραχυτάτην τρο-
-Z/8/470/2	πὴν ἐργάζεται, πλὴν ἀνάλογον σιτίοις, καὶ τοῦτο τρέπει. 
-Z/8/470/3	  Τὰ δὲ ἄλλα πάντα, καθ' ὅσον ἂν ἢ τρέφειν, ἢ θερ-
-Z/8/470/4	μαίνειν, ἢ ψύχειν δύνηται, κατὰ τοσοῦτον καὶ τὴν τῶν ἀρ-
-Z/8/470/5	τηριῶν κίνησιν μεταβάλλει. οὕτω μὲν ἐπὶ τοῖς οὐ φύσει κα-
-Z/8/470/6	λουμένοις αἰτίοις οἱ σφυγμοὶ τρέπονται. 
-Z/8/470/7	  Τὰς δὲ ἐπὶ τοῖς παρὰ φύσιν αἰτίοις τροπὰς 
-Z/8/470/8	ἐφεξῆς λέγωμεν, ὑπομνήσαντες πρότερον ὅσα τῇ τοῦ λόγου 
-Z/8/470/9	κοινωνίᾳ συνεγράφη τῶν παρὰ φύσιν. καταστάσεις οὖν ἀέρος 
-Z/8/470/10	καὶ πλῆθος σιτίων, ὥστε βαρῦναι τὴν δύναμιν καὶ γυμνασίων 
-Z/8/470/11	καὶ λουτρῶν καὶ ὕπνων ἀμετρίαι παρὰ φύσιν, αἱ γὰρ κατὰ 
-Z/8/470/12	ποσὸν ὑπερβολαὶ τῶν κατὰ φύσιν καὶ τῶν οὐ φύσει λεγομέ-
-Z/8/470/13	νων αἰτίων εἰς τὸ παρὰ φύσιν μεθίστανται. τῶν δὲ οὐ 
-Z/8/470/14	μόνον τῷ ποσῷ παρὰ φύσιν, ἀλλὰ καὶ τῷ γένει, τὸ μὲν 
-Z/8/470/15	πλῆθος ἄπειρον, καὶ διὰ τοῦτο ἀπερίληπτον. ἡ δὲ τέχνη 
[0057]  [058]  []  []

-Z/8/470/16	κᾀν τούτοις συνίσταται καθ' ὅσον ἐνδέχεται γένεσί τε καὶ εἴ-
-Z/8/470/17	δεσιν ὡρισμένοις μετροῦσα τὸ ἄπειρον. ἕκαστον γὰρ τῶν 
-Z/8/470/18	παρὰ φύσιν αἰτίων οὐκ ἄν τις ἄπο τρόπου φαίη τὸ μὲν  
-Z/8/471/1	οἷον λύειν τε καὶ σκεδαννύειν τὴν ζωτικὴν δύναμιν, τὸ δὲ 
-Z/8/471/2	οἷον θλίβειν τε καὶ βαρύνειν. λύεται μὲν οὖν ἡ δύναμις 
-Z/8/471/3	τροφῆς ἀπορίᾳ, καὶ νοσημάτων κακοηθείᾳ, καὶ ψυχικῶν πα-
-Z/8/471/4	θῶν ἰσχύϊ, καὶ ἀλγημάτων σφοδρότησιν, ἢ μήκεσι, καὶ κε-
-Z/8/471/5	νώσεσιν ἀμέτροις. βαρύνεται δὲ ὑπό τε πλήθους ὕλης καὶ 
-Z/8/471/6	ὑπὸ τῶν ἐν τοῖς ὀργάνοις παθῶν, οἷον φλεγμονῶν καὶ σκίῤ-
-Z/8/471/7	ῥων καὶ ὄγκων καὶ ἀποστάσεων καὶ φθορῶν πολυειδῶν. 
-Z/8/471/8	ἡ μὲν οὖν λυομένη δύναμις μικρὸν καὶ ἀμυδρὸν καὶ πυκνὸν 
-Z/8/471/9	ἄγαν ἐργάζεται τὸν σφυγμὸν, ἡ δὲ θλιβομένη τε καὶ οἷον βα-
-Z/8/471/10	ρυνομένη εἰς ἀνωμαλίαν τε καὶ ἀταξίαν τρέπει τοὺς σφυγ-
-Z/8/471/11	μοὺς τήν τε ἄλλην ἅπασαν καὶ τὴν κατὰ σφοδρότητα καὶ 
-Z/8/471/12	μέγεθος. αὗται γὰρ ἴδιαι μάλιστα θλιβομένης δυνάμεως 
-Z/8/471/13	ἀνωμαλίαι, καὶ τῆς μὲν μεγάλως βαρυνομένης ἐπὶ πλείοσι 
-Z/8/471/14	διαφοραῖς, τῆς δ' ἐπ' ὀλίγον ἐν ὀλίγαις, καὶ πλείονες μὲν οἱ 
-Z/8/471/15	μεγάλοι σφυγμοὶ τῶν σμικρῶν καὶ οἱ σφοδροὶ τῶν ἀμυδρῶν 
-Z/8/471/16	ἐπὶ μικρᾷ τῇ βλάβῃ. τὸ δ' ἐναντίον ἐν τῇ μεγάλῃ. καὶ ἀπόλ-
-Z/8/471/17	λυνται δέ τινες ὅλαι κινήσεις, καὶ παρεμπίπτουσιν ἐν ταῖς 
-Z/8/471/18	τοιαύταις διαθέσεσιν. ἀλλ' αἱ μὲν παρεμπίπτουσαι μικροτέραν  
-Z/8/472/1	τὴν βλάβην, αἱ δὲ ἀπολλύμεναι μείζονα δηλοῦσιν. αὗται 
-Z/8/472/2	μὲν αἱ κοιναὶ τροπαὶ πάσης λύσεώς τε καὶ θλίψεως· τὸ 
-Z/8/472/3	δὲ ἴδιον ἑκάστῃ προσλαμβάνει παρὰ τὴν ποιήσασαν αἰτίαν. 
-Z/8/472/4	τῆς μὲν οὖν ὑπ' ἐνδείας λυομένης δυνάμεως ἡ τροπὴ τῶν 
-Z/8/472/5	σφυγμῶν, κατ' ἀρχὰς μὲν εἰς ἀμυδρότητα καὶ μικρότητα 
-Z/8/472/6	καὶ τάχος καὶ πυκνότητα γίγνεται, μεσούσης δὲ εἰς ἀμυδρό-
-Z/8/472/7	τητα καὶ μικρότητα καὶ βραδύτητα καὶ ἀραιότητα, τε-
-Z/8/472/8	λευτώσης δὲ εἰς ἐσχάτην μικρότητα καὶ ἀμυδρότητα καὶ πυ-
-Z/8/472/9	κνότητα καὶ τάχους ψευδῆ φαντασίαν. οὗτός ἐστιν ὁ μυρ-
-Z/8/472/10	μηκίζων καλούμενος. ὁ δὲ σκωληκίζων σφυγμὸς γίνεται μὲν 
-Z/8/472/11	καὶ αὐτὸς λυομένης ἤδη τῆς δυνάμεως, ἀλλ' ἐπ' ὀλίγον ἀντε-
-Z/8/472/12	χούσης ἔτι. καὶ διαφέρει τοῦ μυρμηκίζοντος τῷ μηκέθ' 
-Z/8/472/13	ὁμοίως εἰς ἐσχάτην ἀμυδρότητα καὶ μικρότητα συνεστάλθαι, 
-Z/8/472/14	καὶ φανερὸν ἔχειν τὴν κατὰ μίαν πληγὴν ἀνωμαλίαν, τὴν περὶ 
-Z/8/472/15	τὸ πρωϊαίτερον, ἢ ὀψιαίτερον τῶν μερῶν ἀρχομένων κινεῖ-
-Z/8/472/16	σθαι γιγνομένην. ὅθεν ἧττον βραδὺς, ἢ μικρός ἐστι. ἔσθ' 
-Z/8/472/17	ὅτε δὲ οὐδ' ὅλως βραδύς. διόπερ καὶ ἥκιστα μοχθηρός ἐστι. 
-Z/8/472/18	αἱ μὲν οὖν ὑπὸ τῶν ὀλεθρίων καὶ ὀξέων πυρετῶν γιγνόμεναι 
-Z/8/472/19	συγκοπαὶ τὸν σκωληκίζοντα σφυγμὸν οὐκ ἴσχουσι, ταῖς δὲ  
-Z/8/473/1	ἄλλαις λύσεσι τῆς δυνάμεως ὡς ἐπὶ τὸ πολὺ μὲν οἱ σκωληκί-
-Z/8/473/2	ζοντες ἕπονται, καὶ τούτων μάλιστα ταῖς χωρὶς πυρετῶν γι-
-Z/8/473/3	νομέναις, ἢ μετὰ μικρῶν πάνυ. ταῦτ' ἄρα καρδιακαῖς μὲν 
-Z/8/473/4	συγκοπαῖς οἱ μυρμηκίζοντες, χολέραις δὲ καὶ ἰσχυροῖς ῥεύμασι 
-Z/8/473/5	κοιλίας, καὶ αἱμοῤῥαγίαις, καὶ γυναικείῳ ῥῷ, καὶ πᾶσι τοῖς 
-Z/8/473/6	ὀξέως κενωτικοῖς πάθεσιν ἐπιπλεῖστον μὲν οἱ σκωληκίζοντες, 
-Z/8/473/7	ἐν ἐσχάτοις δὲ οἱ μυρμηκίζοντες ἕπονται. ὅταν δὲ χωρὶς πυ-
-Z/8/473/8	ρετῶν ταῦτα συμπίπτῃ, τότε δὴ καὶ μᾶλλον εὑρήσεις τὸν 
-Z/8/473/9	σκωληκίζοντα σφυγμὸν, σαφῆ τε ἅμα καὶ μέχρι πλείστου 
-Z/8/473/10	παραμένοντα. τοιαῦται μὲν αἱ κοινόταται τῶν παρὰ φύσιν 
-Z/8/473/11	αἰτίων τροπαί. 
-Z/8/473/12	  Καὶ κατ' εἶδος δὲ αὐτὰς ἑξῆς ἐροῦμεν. 
-Z/8/473/13	  Θυμοῦ μὲν ὑψηλός ἐστιν ὁ σφυγμὸς καὶ μέγας καὶ σφο-
-Z/8/473/14	δρὸς καὶ ταχὺς καὶ πυκνός. 
-Z/8/473/15	  Ἡδονῆς δὲ μέγας καὶ ἀραιὸς, οὐ μὴν σφοδρότητί γε 
-Z/8/473/16	διάφορος. 
-Z/8/473/17	  Λύπης δὲ σμικρὸς καὶ βραδὺς καὶ ἀμυδρὸς καὶ ἀραιός. 
-Z/8/473/18	  Φόβου δὲ τοῦ μὲν ὑπογυίου καὶ σφοδροῦ ταχὺς καὶ κλο-
-Z/8/473/19	νώδης καὶ ἄτακτος καὶ ἀνώμαλος, τοῦ δὲ ἤδη κεχρονισμένου  
-Z/8/474/1	οἷος ὁ τῆς λύπης. ἅπασι δὲ τούτοις εἰς μακρὸν χρονίζουσιν, 
-Z/8/474/2	ἢ σφοδροῖς ἄγαν γενομένοις, οἷοι διαλυομένης δυνάμεως ἕπον-
-Z/8/474/3	ται σφυγμοί. καὶ γὰρ καὶ λύει τὴν δύναμιν ἅπαντα ταῦτα, 
-Z/8/474/4	συντόμως μὲν ὅσα ἰσχυρὰ, χρονίως δὲ ὅσα ἐναντία. 
-Z/8/474/5	  Ἄλγημα δὲ τὸ τρέπον τοὺς σφυγμοὺς, τρέπει δὲ ἢ τὸ 
-Z/8/474/6	ἰσχυρὸν, ἢ τὸ ἐν μορίοις κυρίοις, ὥσπερ καὶ ἡ φλεγμονὴ, 
-Z/8/474/7	μικρὸν μὲν ὂν ἔτι καὶ ἀρχόμενον μείζονα καὶ σφοδρότερον 
-Z/8/474/8	καὶ ὠκύτερον καὶ πυκνότερον τὸν σφυγμὸν ἐργάζεται, αὐξη-
-Z/8/474/9	θὲν δὲ καὶ ἰσχυρὸν πάνυ γενόμενον, ὡς ἀδικεῖν ἤδη τὸν ζωτι-
-Z/8/474/10	κὸν τόνον, μικρότερον καὶ ἀμυδρότερον καὶ ταχὺν καὶ πυκνόν. 
-Z/8/474/11	καὶ ὅσῳ ἂν ἐγχρονίζῃ μᾶλλον ἢ σφοδρότερον γίνηται, τῶν 
-Z/8/474/12	εἰρημένων ἕκαστον ἐπιτείνεται. τὸ δὲ ἤδη διαλῦον τὴν δύ-
-Z/8/474/13	ναμιν εἰς ἀμυδρότητα καὶ μικρότητα καὶ τάχους ψευδῆ φαν-
-Z/8/474/14	τασίαν, καὶ ὑπερβάλλουσαν πυκνότητα τὴν τροπὴν ἐργά-
-Z/8/474/15	ζεται. 
-Z/8/474/16	  Φλεγμονῆς σφυγμὸς ὁ μὲν κοινὸς ἁπάσης οἷον ἐμπρίων 
-Z/8/474/17	ἐστὶν, ὡς δοκεῖν τὸ μέν τι διεστάλθαι τῆς ἀρτηρίας, τὸ δὲ 
-Z/8/474/18	μὴ, σκληροτέρας δηλονότι φαινομένης αὐτῆς. ἔχει δέ τι καὶ  
-Z/8/475/1	κλονῶδες ὁ σφυγμὸς οὗτος. καὶ ταχύς ἐστι καὶ πυκνὸς, οὐκ 
-Z/8/475/2	ἀεὶ δὲ μέγας. ὁ δὲ ἴδιος ἑκάστης ὁ μὲν τῆς ἀρχομένης μεί-
-Z/8/475/3	ζων τοῦ κατὰ φύσιν καὶ σφοδρότερος καὶ ὠκύτερος καὶ πυ-
-Z/8/475/4	κνότερος. ὁ δὲ αὐξανομένης ἔτι ταῦτά τε προσαυξάνει πάν-
-Z/8/475/5	τα καὶ σαφῶς τε ἤδη σκληρότερός ἐστι καὶ κλονωδέστερος. 
-Z/8/475/6	τῆς δὲ ἀκμαζούσης σαφέστερος μέν ἐστι καὶ σκληρότερος καὶ 
-Z/8/475/7	κλονωδέστερος, μικρότερος δὲ ἢ πρόσθεν, οὐ μὴν ἀμυδρό-
-Z/8/475/8	τερός γε, πλὴν εἰ μὴ ὑπὲρ τὴν δύναμιν εἴη τὸ πάθος. ἀλλὰ 
-Z/8/475/9	καὶ πυκνότερος γίνεται καὶ ταχύς. εἰ δ' ἱκανῶς χρονίζοι, 
-Z/8/475/10	καὶ ἤδη σκληρύνοιτο σκιῤῥωδῶς, τοῖς εἰρημένοις ἰσχνότης 
-Z/8/475/11	σφυγμοῦ καὶ σκληρότης προσγίνεται. ταῦτα ἐπὶ τῆς τὸν ἐν 
-Z/8/475/12	ὅλῳ τῷ ζώῳ σφυγμὸν τρεπούσης φλεγμονῆς ἢ διὰ τὸ μέγε-
-Z/8/475/13	θος, ἢ διὰ τὸ κύριον τοῦ μέρους ἐν ᾧ συνέστη. τῆς δὲ μὴ 
-Z/8/475/14	συγκινούσης τὸ πᾶν ὅ γε ἐν τῷ φλεγμαίνοντι μορίῳ σφυγμὸς 
-Z/8/475/15	οἷος εἴρηται. ἐπιτείνεται δὲ καὶ ἀνίεται τῶν εἰρημένων ἕκα-
-Z/8/475/16	στον ἢ παρὰ τὸ ποσὸν τῆς φλεγμονῆς, ἢ παρὰ τὴν αὐτοῦ 
-Z/8/475/17	τοῦ φλεγμαίνοντος ὀργάνου φύσιν. τὰ μὲν γὰρ νευρωδέστερα 
-Z/8/475/18	μέρη σκληροτέρους καὶ μᾶλλον ἐμπρίοντας καὶ μικροτέρους  
-Z/8/476/1	τοὺς σφυγμοὺς ἐργάζεται. τὰ δὲ φλεβωδέστερα καὶ ἀρτηριω-
-Z/8/476/2	δέστερα τοὺς ἐναντίους. αὐτῶν δὲ τούτων μείζων ὁ ἐν τοῖς 
-Z/8/476/3	ἀρτηριώδεσι· καὶ ῥᾳδίως ἀνώμαλος καὶ ἄτακτος γινόμενος. 
-Z/8/476/4	δῆλος οὖν ἤδη καὶ ὁ τῶν τὸ ἧπαρ φλεγμαινόντων σφυγμὸς, 
-Z/8/476/5	οἷος ἂν εἴη, καὶ ὁ τῶν τὸν σπλῆνα, καὶ ὁ τῶν τοὺς νε-
-Z/8/476/6	φροὺς, ἢ τὴν κύστιν, ἢ τὴν γαστέρα, ἢ τὸ κῶλον, καὶ πλευ-
-Z/8/476/7	ριτικῶν καὶ περιπνευμονικῶν καὶ πάντων ἁπλῶς εἰπεῖν ὧν 
-Z/8/476/8	τῇ τοῦ μέρους φλεγμονῇ πυρετὸς ἕπεται. πλὴν ὅσα διὰ μὲν 
-Z/8/476/9	τῶν συμπτωμάτων φύσιν τῶν τε ἐξ ἀνάγκης ἑπομένων αὐταῖς 
-Z/8/476/10	καὶ τῶν κατὰ τύχην συνδραμόντων, ὡς ἂν ἕκαστον τρέπειν 
-Z/8/476/11	δύνηται, καὶ τὸν σφυγμὸν ἐπὶ τοσοῦτον ἀλλοιοῦσθαι συμβή-
-Z/8/476/12	σεται, μικτῆς ἐν αὐτῇ τροπῆς γενομένης, τῆς δὲ κατὰ τὸν 
-Z/8/476/13	λόγον φλεγμονῆς, καὶ ἣν ἡ τοῦ τόπου φύσις, καὶ ἡ τοῦ πα-
-Z/8/476/14	ρόντος συμπτώματος ἐργάζεται. σπασθῆναι μὲν γὰρ τοῖς 
-Z/8/476/15	τὰς φρένας φλεγμαίνουσιν ἕτοιμον. πνιγῆναι δὲ τοῖς τὸν 
-Z/8/476/16	πνεύμονα. συγκοπῆναι δὲ τοῖς τὸ στόμα τῆς γαστρός. ἀτρο-
-Z/8/476/17	φῆσαι δὲ τοῖς τὸ ἧπαρ. ἀπεπτῆσαι δὲ τοῖς τὴν γαστέρα. 
-Z/8/476/18	ἐπισχεθῆναι δὲ τὰ οὖρα τοῖς τοὺς νεφρούς. καὶ τὰ μὲν 
-Z/8/476/19	αἰσθητικώτερα μέρη διὰ τὰς ὀδύνας τρέπει τοὺς σφυγμούς·  
-Z/8/477/1	τὰ δὲ ἀναισθητότερα κατὰ τὴν διάθεσιν μόνον. ἐκ τούτων 
-Z/8/477/2	οὖν ἁπάντων πολυειδεῖς αἱ ἀλλοιώσεις γίνονται τῶν ἐπὶ ταῖς 
-Z/8/477/3	φλεγμοναῖς σφυγμῶν, καὶ ὡς χρὴ διορίζειν αὐτὰς, εἴρηται μὲν 
-Z/8/477/4	ἐν ἑτέραις τελείως, εἰρήσεται δὲ καὶ νῦν, εἰς ὅσον τοῖς εἰσα-
-Z/8/477/5	γομένοις χρήσιμόν ἐστι. 
-Z/8/477/6	  Τῶν μὲν οὖν πλευριτικῶν ταχὺς καὶ πυκνὸς καὶ οὐ 
-Z/8/477/7	λίαν μέγας. δόξει δὲ εἶναι καὶ σφοδρός. ὁ δέ ἐστιν οὐκ 
-Z/8/477/8	ἀμυδρὸς μὲν, οὐ μὴν ἤδη καὶ σφοδρὸς, ὅσον ἐπὶ τῷ πάθει. 
-Z/8/477/9	τούτου γὰρ ἐπὶ πάντων μεμνῆσθαι χρὴ, τοῦ δεῖν ἐφ' ἑκάστῳ 
[0057]  [058]  []  []

-Z/8/477/10	τῶν πραγμάτων, ὅσον ἐπ' ἐκείνῳ, τὴν τροπὴν ἐξετάζειν, διο-
-Z/8/477/11	ρίζοντας τὸ διά τι ἄλλο, καὶ μὴ δι' ἐκεῖνο συμβεβηκός. ὁ τοί-
-Z/8/477/12	νυν τῶν πλευριτικῶν σφυγμὸς νευρωδεστέραν πως καὶ σκληροτέ-
-Z/8/477/13	ραν ἐργαζόμενος τὴν ἀρτηρίαν, ὡς ἂν εἰς σφοδρότητα τρέπων, 
-Z/8/477/14	ἀπατᾷ τοὺς ἀγυμνάστους, οὐ δυναμένους διακρίνειν σκληρὰν 
-Z/8/477/15	πληγὴν σφοδρᾶς. οὕτω δὲ καὶ ἄλλας πολλὰς διαφορὰς 
-Z/8/477/16	σφυγμῶν ἀδυνατοῦντες διακρίνειν οἱ πολλοὶ τῶν ἰατρῶν 
-Z/8/477/17	τάχα ἂν μέμψονται τοῖς ἐνταῦθα γεγραμμένοις, ἐξ ὧν αὐτοὶ 
-Z/8/477/18	μὴ συνίασι τῶν ὀρθῶς λεγομένων καταγιγνώσκοντες. ἀλλ'  
-Z/8/478/1	οὐ χρὴ μηκύνειν ἐν τῷ νῦν λόγῳ περὶ αὐτῶν. γέγραπται γὰρ 
-Z/8/478/2	ἡμῖν ἰδίᾳ περὶ τῆς τῶν σφυγμῶν διαγνώσεως. ἀσκεῖν οὖν 
-Z/8/478/3	παρακελεύομαι τόν τε λογισμὸν ἅμα καὶ τὴν ἁφὴν, ὡς ἐπ' 
-Z/8/478/4	αὐτῶν τῶν ἔργων γνωρίζειν δύνασθαι τοὺς σφυγμοὺς, οὐ 
-Z/8/478/5	λόγῳ διακρίνειν μόνον. ἀρχὴ δὲ τῆς ἐπὶ τῶν ἔργων τριβῆς 
-Z/8/478/6	ἡ διὰ τοῦ λόγου διδασκαλία. καὶ γάρ τοι καὶ τῆς πυκνότη-
-Z/8/478/7	τος οὐχ οἷόν τε τὸ ποσὸν λόγῳ ἑρμηνεῦσαι, καί τοι μεγάλην 
-Z/8/478/8	ἔχει διαφορὰν, ἢ ὑπερβαίνουσα τὸ εἰθισμένον μέτρον τῆς 
-Z/8/478/9	πλευρίτιδος, ἢ ἐλλείπουσα. τὰς μὲν γὰρ ὑπερβολὰς εἰς περι-
-Z/8/478/10	πνευμονίαν μεθισταμένης, ἢ συγκοπὴν ἀπειλούσης ἀνάγκη γί-
-Z/8/478/11	νεσθαι. τὰς δὲ ἐνδείας, εἰς καταφορὰν, ἢ νεύρων βλάβην 
-Z/8/478/12	τελευτᾷν. οὕτως δὲ καὶ τὸ τῆς ἀνωμαλίας εἶδος, τὸ μὲν οἷον 
-Z/8/478/13	ἐμπριστικὸν, ἴδιον οὐχ ἥκιστα πλευριτικῶν ὑπάρχον, ἀνιέ-
-Z/8/478/14	μενον μὲν μαλακῆς καὶ ῥᾳδίως πεφθησομένης. ἐπιτεινόμε-
-Z/8/478/15	νον δὲ χαλεπῆς καὶ δυσπέπτου γνώρισμα πλευρίτιδος. αἱ 
-Z/8/478/16	δὲ τοιαῦται σὺν ἀσθενεῖ τῇ δυνάμει κινδυνώδεις ὀξέως· 
-Z/8/478/17	σὺν ἰσχυρᾷ δὲ ἢ χρονίως ἐπέφθησαν, ἢ εἰς ἐμπύημα μετέπε-
-Z/8/478/18	σον, ἢ φθινώδης αὐτὰς μαρασμὸς διεδέξατο. τῆς μὲν οὖν  
-Z/8/479/1	πεπτομένης ὁ σφυγμὸς πᾶσαν ἀποτίθεται καταβραχὺ τὴν 
-Z/8/479/2	παρὰ φύσιν τροπήν. τῆς δὲ εἰς ἐμπύημα μεταπιπτούσης οἱ 
-Z/8/479/3	τῶν ἐμπυημάτων ἴδιοι γίνονται. κατὰ ταὐτὰ δὲ καὶ τοῖς 
-Z/8/479/4	φθινωδῶς μαρανθησομένοις οἱ ἐπὶ τῶν μαρασμῶν. 
-Z/8/479/5	  Ἔστι δὲ τῶν ἐμπύων ὁ σφυγμὸς, ἄρτι μὲν ἀρχομένων 
-Z/8/479/6	οἷος ὁ τῆς ἀκμαζούσης φλεγμονῆς. αὕτη γὰρ καὶ αὐτῶν τῶν 
-Z/8/479/7	ἐμπυημάτων ἐστὶν ἀρχή. ἔσθ' ὅτε δὲ καὶ ἀνώμαλος καὶ 
-Z/8/479/8	ἄτακτος, ἑκτικὸς δὲ πᾶσιν. ἤδη δὲ τοῦ πύου παρακειμένου, 
-Z/8/479/9	τὰ μὲν ἄλλα παραπλήσιος, ἀλλ' ὁμαλώτερος. ἐπὶ δὲ ταῖς 
-Z/8/479/10	ῥήξεσιν ἀμυδρότερος καὶ πλατύτερος καὶ βραδύτερος καὶ 
-Z/8/479/11	ἀραιότερος. 
-Z/8/479/12	  Ὁ δὲ τῶν μαραινομένων οὐ καθ' ἓν εἶδος τρέπεται 
-Z/8/479/13	σφυγμός. χρὴ δὲ ἐφ' ὅσον ἐνδέχεται, διαφοραῖς εὐδήλοις 
-Z/8/479/14	διορίσασθαι περὶ αὐτῶν. οἱ μὲν δὴ ταῖς μὴ λυθείσαις φλεγ-
-Z/8/479/15	μοναῖς κατὰ βραχὺ συναπομαρανθέντες ἀμυδροὺς καὶ θάτ-
-Z/8/479/16	τονας καὶ πυκνοὺς ἄγαν καὶ μυούρους κατὰ μέγεθος ἐν μιᾷ 
-Z/8/479/17	πληγῇ τοὺς σφυγμοὺς ἴσχουσιν. οὓς Ἀρχιγένης ἐπινενευκότας 
-Z/8/479/18	τε καὶ περινενευκότας καλεῖ, σαφῶς δηλοῦν βουλόμενος τὸ 
-Z/8/479/19	κατὰ τὴν διαστολὴν βραχὺ, μετὰ τῆς τῶν ἑκατέρωθεν περάτων  
-Z/8/480/1	οἷον ἐπινεύσεως, οὐ γὰρ ὡς ἀποκεκομμένων ἀθρόως, ἀλλ' 
-Z/8/480/2	ὡς ἐπικεκαμμένων τῶν ἑκατέρωθεν μερῶν εἰς βραχὺ συνέσταλ-
-Z/8/480/3	ται, μύουρος ὢν τῷ μεγέθει καθ' ἑκάτερα τὰ μέρη. τοῦτο 
-Z/8/480/4	μὲν οὖν οὐ τούτοις μόνοις, ἀλλὰ καὶ τοῖς πλείστοις τῶν 
-Z/8/480/5	ὁπωσοῦν μαραινομένων ὑπάρχει. τοῖς μὲν οὖν διὰ φλεγμονὰς 
-Z/8/480/6	πᾶσιν, ἤδη δὲ καὶ τῶν ἄλλων τοῖς πολλοῖς, εἰ μή τι ἄρα 
-Z/8/480/7	καὶ ἐκεῖνοι διά τινας φλεγμονὰς λανθανούσας μαραίνονται. 
-Z/8/480/8	καὶ εἴη ἂν οὗτος τῶν ἐπὶ φλεγμοναῖς μαραινομένων ἴδιος, 
-Z/8/480/9	οὐδενὶ τῶν ἄλλως μαρανθέντων ὑπάρχων. ἑκτικὸς δὲ ἅπασι 
-Z/8/480/10	τοῖς μαραινομένοις σφυγμός ἐστι, καὶ τοῦτο αὐτοῖς κοινότα-
-Z/8/480/11	τον. ἐν δευτέρῳ δὲ ἡ κατὰ τὸ μέγεθος τῆς διαστολῆς ἀνω-
-Z/8/480/12	μαλία μυουρίζουσα. καὶ γὰρ καὶ τοῦτο τοῖς πλείστοις ὑπάρ-
-Z/8/480/13	χει. τρίτον δὲ τὸ τῆς πυκνότητος. ὑπάρχει γὰρ καὶ τοῦτο 
-Z/8/480/14	πᾶσι μὲν τοῖς ἐπὶ φλεγμοναῖς μαρανθεῖσιν ἀχώριστον. ἀλλὰ 
-Z/8/480/15	καὶ τοῖς ἐπὶ καρδιακαῖς διαθέσεσιν, ἢ στομαχικαῖς συγκοπαῖς 
-Z/8/480/16	ὀξέως κινδυνεύουσιν, εἶτ' ἀπὸ οἴνου πόσεως διαφυγοῦσι μὲν 
-Z/8/480/17	τὴν ὀξύτητα, μαρανθεῖσι δὲ τῷ χρόνῳ, εἰ μή τις ἄρα καὶ τού-
-Z/8/480/18	τους φαίη τις ἐπὶ μικραῖς φλεγμοναῖς ἀδήλοις ἡμῖν ἀπόλλυσθαι.  
-Z/8/481/1	καὶ γάρ τινες αὐτῶν τὸν ἐπινενευκότα σφυγμὸν ἔχουσι, εἰ μή 
-Z/8/481/2	τι ἄρα πάλιν τούτους μὲν ἐπὶ φλεγμοναῖς, τοὺς δὲ ἄλλους 
-Z/8/481/3	ἄνευ φλεγμονῆς μαραίνεσθαι φήσει τις. τοῦτο μὲν οὖν ἄπορον. 
-Z/8/481/4	ἔχουσι δὲ οὗτοι σφυγμὸν ἑκτικὸν ἤτοι ἀμυδρὸν, πυκνὸν ἄγαν, 
-Z/8/481/5	καί τινες αὐτῶν τὸν ἐπινενευκότα. δευτέρα μὲν δὴ αὕτη δια-
-Z/8/481/6	φορὰ σφυγμοῖς τοῖς μαραινομένοις. ἄλλη δὲ τρίτη τῶν ἀραιὸν 
-Z/8/481/7	ἰσχόντων. ἀλλὰ καὶ τούτοις πάντως ὅ τε προηγησάμενος 
-Z/8/481/8	πυρετὸς ἐπύκνωσεν αὐτὸν, καὶ ἡ ἐσχάτη λύσις τῆς δυνάμεως 
-Z/8/481/9	ἱκανῶς πυκνοῖ. τοὐμμέσῳ δὲ πάντων μὲν πυρετῶν ὑποψυ-
-Z/8/481/10	χθέντων, μηδέπω δὲ ἀπολλυμένων αὐτῶν τὴν εἰς ἀραιότητα 
-Z/8/481/11	τροπὴν εἰργάσατο. τοῦτο δὲ τὸ εἶδος τῶν μαρασμῶν πρεσ-
-Z/8/481/12	βυτικῆς ἡλικίας ἴδιον, ἡνίκα ἂν μάλιστα τῶν κατὰ θώρακα 
-Z/8/481/13	καὶ πνεύμονα πεπονθός τι τύχῃ. οὗτοι τὴν πυρεκτικὴν σκλη-
-Z/8/481/14	ρότητα τοῦ σφυγμοῦ φυλάττουσι, κᾂν ἀραιὸς ᾖ. παντελῶς 
-Z/8/481/15	δὲ ὀλίγοις τῶν μαραινομένων εἰς ἄλλην ἀνωμαλίαν ὁ σφυγμὸς 
-Z/8/481/16	τρέπεται πλὴν τῆς εἰρημένης κατὰ τὸ μέγεθος. 
-Z/8/481/17	  Ὁ δὲ τῶν φθισικῶν ὀνομαζομένων σφυγμὸς μικρὸς καὶ 
-Z/8/481/18	ἀμυδρός ἐστι καὶ μαλακὸς καὶ ταχὺς συμμέτρως καὶ ἑκτικός.  
-Z/8/482/1	  Ὁ δὲ τῶν περιπνευμονικῶν μέγας ἐστὶ, καὶ κυματῶδές 
-Z/8/482/2	τι ἔχων, καὶ ἀμυδρὸς καὶ μαλακὸς, ὁμοίως τῷ τῶν ληθαρ-
-Z/8/482/3	γικῶν, πλὴν ὅσα πλεονάζει τῇ ἀνωμαλίᾳ, τῇ τε κατὰ 
-Z/8/482/4	μίαν πληγὴν καὶ τῇ συστηματικῇ καλουμένῃ· κατὰ μὲν τὴν 
-Z/8/482/5	μίαν πληγὴν οἷον διακεκομμένος τε καὶ κυματιζόμενος καὶ 
-Z/8/482/6	δίκροτος ἔσθ' ὅτε γινόμενος· ἐν δὲ τῇ συστηματικῇ τάς τε ἄλ-
-Z/8/482/7	λας διαφορὰς ἔχει, καί ποτε μὲν διαλείπει, ποτὲ δὲ παρεμ-
-Z/8/482/8	πίπτει. πυρεττόντων δ' ἁπάντων τῶν περιπνευμονικῶν ὀξέως, 
-Z/8/482/9	καί τι καὶ κωματῶδες ἐχόντων, ὁπότερον ἂν αὐτῶν ἐπικρατῇ, 
-Z/8/482/10	κατ' ἐκεῖνο μάλιστα τὸ ποσὸν τῆς πυκνότητος εὑρίσκεται. 
-Z/8/482/11	πυρωδεστέρας μὲν ὑπαρχούσης τῆς περιπνευμονίας, ἱκανῶς ὁ 
-Z/8/482/12	σφυγμὸς πυκνός ἐστι· κωματωδεστέρας δὲ ἧττον πυκνός ἐστι. 
-Z/8/482/13	  Ὁ δὲ τῶν ληθαργικῶν σφυγμὸς ὅμοιος ὢν τῷ τῶν περι-
-Z/8/482/14	πνευμονικῶν κατά τε μέγεθος καὶ ἀμυδρότητα καὶ μαλακότητα 
-Z/8/482/15	καὶ βραδύτερος αὐτοῦ ἐστι καὶ ἀμυδρότερος καὶ ἧττον ἀνώ-
-Z/8/482/16	μαλος καὶ διαλείπων μᾶλλον ἢ παρεμπίπτων. γίγνεται δὲ 
-Z/8/482/17	ἔσθ' ὅτε καὶ δίκροτος. ἀεὶ μέντοι κωματώδης ἐστὶ, ἔν γε 
-Z/8/482/18	ταῖς βαθείαις καταφοραῖς, ἐφ' ὧν ταῦτα λέγεται. τῶν γὰρ 
-Z/8/482/19	συμπεπληρωμένων ἅπασι τοῖς ἑαυτῶν γνωρίσμασι νοση- 
-Z/8/483/1	μάτων τοὺς σφυγμοὺς διέξιμεν, ἵνα καὶ τῶν ἐλλειπόντων 
-Z/8/483/2	κατά τι καὶ μηδέπω τελείων ἱκανῶς γνωρίζειν δυνηθῶμεν τὸ 
-Z/8/483/3	μέγεθος, ὅσον τε ἤδη ἔχουσι καὶ ὅσον οἷόν τέ ἐστι προσγε-
-Z/8/483/4	νέσθαι αὐτοῖς. ἐπειδὴ δὲ πολλάκις μὲν ἀνωμαλίας ἐμνημο-
-Z/8/483/5	νεύσαμεν, ὀλιγάκις δὲ ἀταξίας, εἰδέναι χρὴ τοῦτο καθόλου, 
-Z/8/483/6	ταῖς ἀνωμαλίαις ὡς τὸ πολὺ τὴν ἀταξίαν ἑπομένην. σπα-
-Z/8/483/7	νίως δὲ ἔστιν εὑρεῖν ἀνώμαλον σφυγμὸν τεταγμένον. αἱ μὲν 
-Z/8/483/8	οὖν μικρότεραι βλάβαι τοὺς ἀνωμάλους καὶ τεταγμένους, αἱ δὲ 
-Z/8/483/9	μείζονες τοὺς ἀνωμάλους καὶ ἀτάκτους σφυγμοὺς ἐργάζονται. 
-Z/8/483/10	  Ὁ δὲ τῶν φρενιτικῶν σφυγμὸς μικρός ἐστι· σπανιώ-
-Z/8/483/11	τατα δὲ ὤφθη ποτὲ μέγας καὶ τόνου μετρίως ἔχει. καὶ 
-Z/8/483/12	σκληρὸς καὶ νευρώδης ἐστὶ καὶ πυκνὸς καὶ ἄγαν ταχύς. ἔχει 
-Z/8/483/13	δέ τι καὶ κυματῶδες. ἐνίοτε δὲ καὶ ὑποτρέμειν σοι δόξειε· 
-Z/8/483/14	ποτὲ δὲ καὶ ἀποκεκόφθαι σπασμωδῶς. τὸ γὰρ τῶν πυρετῶν 
-Z/8/483/15	ἴδιον ἐν τῷ τάχει σύμπτωμα μάλιστα οὗτος ἐναργῶς ἐκτή-
-Z/8/483/16	σατο κατ' ἀμφότερα τῆς διαστολῆς τὰ πέρατα, καὶ μᾶλλον 
-Z/8/483/17	τὸ ἔξω. ἔστι δὲ καὶ τὸ τῆς κατὰ τὴν θέσιν ἀνωμαλίας εἶδος 
-Z/8/483/18	εὑρεῖν ἐν αὐτοῖς σφοδρῶς γενόμενόν ποτε. ἀλλὰ καὶ ὅλη σοι  
-Z/8/484/1	δόξει πολλάκις ἡ ἀρτηρία καταλιποῦσα τὸν ἑαυτῆς τόπον, 
-Z/8/484/2	ἄνω φέρεσθαι κλονωδῶς, ἀναβρασσομένη μᾶλλον, οὐ σφυγ-
[0057]  [058]  []  []

-Z/8/484/3	ματωδῶς διαστελλομένη. κατὰ δὲ τὸν αὐτὸν τρόπον καὶ 
-Z/8/484/4	κάτω χωρεῖ κατασπωμένη μᾶλλον ἢ συστελλομένη. τὸ δὲ 
-Z/8/484/5	ἄγαν πυκνὸν αὐτῆς ἐφεδρεύουσαν ἀπειλεῖ συγκοπήν. 
-Z/8/484/6	  Ἔστι δέ τι καὶ ἄλλο πάθος ὃ εἴτε μέσον ληθάργου καὶ 
-Z/8/484/7	φρενίτιδος χρὴ ὀνομάζειν, ὡς οὐδετέρῳ ταὐτὸν ὂν, εἴτε κοι-
-Z/8/484/8	νὸν ἀμφοῖν, ὡς μικτὸν ἔκ τε τῶν φρενίτιδος εἰδῶν ἔκ τε 
-Z/8/484/9	τῶν ληθάργου. τοῦτο μὲν ἰδίᾳ σκεψώμεθα. περὶ δὲ τῶν 
-Z/8/484/10	σφυγμῶν αὐτοῦ νῦν ἐροῦμεν. καὶ ἵνα μὴ ὥσπερ αἴνιγμά 
-Z/8/484/11	τι προβεβλημένον εἴη, τοῖς συνεδρεύουσιν αὐτῷ δηλώσω. τὰ 
-Z/8/484/12	μὲν πολλὰ μύουσι τοὺς ὀφθαλμοὺς καὶ ὑπνώδεις εἰσὶ καὶ 
-Z/8/484/13	ῥέγχουσιν. αὖθις δ' ἐπὶ πλεῖστον ἀτενὲς ὁρῶντες, διετέλε-
-Z/8/484/14	σαν ἀσκαρδαμυκτὶ παραπλησίως τοῖς κατόχοις. καὶ εἰ πυν-
-Z/8/484/15	θάνοιτό τις, καὶ εἰ διαλέγεσθαι βιάζοιτο, δυσχερεῖς ἀποκρίνε-
-Z/8/484/16	σθαι καὶ ἀργοί. τὰ πολλὰ δὲ καὶ παραφόρως φθεγγόμενοι, 
-Z/8/484/17	καὶ οὐκ ὀρθῶς ἀποκρινόμενοι, καὶ ληροῦντες εἰκῆ. τοιοῦτον 
-Z/8/484/18	μέν ἐστι τὸ πάθος, ὃ καὶ νῦν βούλομαι δηλοῦν τοῖς συνε-
-Z/8/484/19	δρεύουσι γνωρισθὲν, ἀπορίᾳ οἰκείου ὀνόματος. οἱ σφυγμοὶ  
-Z/8/485/1	δὲ αὐτοῦ ταχεῖς, καὶ πυκνοὶ παραπλησίως τοῖς φρενιτικοῖς, 
-Z/8/485/2	ἀλλ' ἧττον. οὕτω δὲ καὶ ἰσχύος ἧττον ἐκείνων ἔχουσι. πλα-
-Z/8/485/3	τεῖς δὲ καὶ βραχεῖς, καὶ τὸ κατὰ τὴν ἔξω κίνησιν ἀθρόως 
-Z/8/485/4	ἀποκεκομμένον οὐκ ἔχοντες, ἀλλ' ἑτέρῳ μὲν τρόπῳ, καθάπερ 
-Z/8/485/5	εἴσω σπεύδοντες ὑποφεύγουσιν, ἐπιταχύνοντες μὲν τὴν συστο-
-Z/8/485/6	λὴν, ὑποκλέπτοντες δὲ τὴν διαστολήν. οὐ μὴν ὁμοίως γε 
-Z/8/485/7	κατ' αὐτὴν τοῖς φρενιτικοῖς. τὸ γὰρ οἷον ἀποκεκομμένον οὐκ 
-Z/8/485/8	ἔχουσιν. 
-Z/8/485/9	  Οἱ δὲ τῶν κατόχων σφυγμοὶ, κατόχους γὰρ καὶ κα-
-Z/8/485/10	τεχομένους ἐκάλουν αὐτοὺς οἱ παλαιοὶ, κατοχὴν δὲ καὶ κατά-
-Z/8/485/11	ληψιν οἱ νεώτεροι τὸ πάθος ὀνομάζουσιν, ἐοίκασι μὲν τὰ 
-Z/8/485/12	ἄλλα τοῖς ληθαργικοῖς, μεγέθους τε καὶ βραδύτητος καὶ 
-Z/8/485/13	ἀραιότητος, ὥσπερ καὶ ὅλον τὸ πάθος τοῦ πάθους οὐ 
-Z/8/485/14	πόῤῥω τὴν ἰδέαν ἐστίν. οὐ μὴν ἀσθενὴς ὁ τῶν κατόχων 
-Z/8/485/15	σφυγμὸς, οὐδὲ μαλακός. ἀλλ' ἐν τούτοις δὴ καὶ πάνυ δια-
-Z/8/485/16	φέρουσιν, ὥσπερ καὶ ἐν τῷ λύεσθαι μὲν καὶ οἰδίσκεσθαι 
-Z/8/485/17	τὴν ὅλην ἕξιν τοῖς ληθαργικοῖς, ἐσφίχθαι δὲ καὶ συνέχεσθαι 
-Z/8/485/18	τοῖς κατόχοις. οὕτω δὲ καὶ ἀνωμαλίᾳ καὶ ὁμαλότητι δια-
-Z/8/485/19	φέρουσιν ἀλλήλων. ὁμαλὸς γὰρ ὁ τῶν κατόχων σφυγμὸς,  
-Z/8/486/1	ἀνώμαλος δὲ ὁ τῶν ληθαργικῶν. Ἀρχιγένης δέ φησι τὸν τῆς 
-Z/8/486/2	ἀρτηρίας τόπον ἰδίως ἐπ' αὐτῶν θερμότερον εὑρίσκεσθαι, 
-Z/8/486/3	καθάπερ τοῖς σπασθησομένοις μετὰ καταφορᾶς. 
-Z/8/486/4	  Τῶν σπωμένων αὐτὸ μὲν τὸ σῶμα τῆς ἀρτηρίας συνῆ-
-Z/8/486/5	χθαι δοκεῖ, καὶ πανταχόθεν ἐσφηνῶσθαι, οὐχ ὡς τεθλιμμέ-
-Z/8/486/6	νον ὑπό τινος, ἢ στενοχωρούμενον. οὐ μὴν οὐδ' ὅλως πε-
-Z/8/486/7	φρικὸς οἷον τὸ πυρεκτικὸν, καὶ μάλιστα, ὡς ἐν ἐπισημασίαις. 
-Z/8/486/8	οὐδὲ ὡς διὰ σκληρότητα δυσεπέκτατον, οἷον τὸ ἐπὶ χρόνου 
-Z/8/486/9	μήκεσι. καὶ μάλιστα σὺν ἁμαρτήμασί τισιν, ἢ σπλάγχνων 
-Z/8/486/10	κακώσεσιν, ἀλλ' ὡς ἂν εἰ σῶμα νευρῶδες κοῖλον, οἷον ἔντε-
-Z/8/486/11	ρον, ἤ τι παραπλήσιον ἐξ ἀμφοτέρων τῶν περάτων τεταμέ-
-Z/8/486/12	νον. οὕτω δὲ καὶ ἡ κίνησις ἀνώμαλος, ἄνω καὶ κάτω μεθι-
-Z/8/486/13	σταμένης τῆς ἀρτηρίας, ὥσπερ χορδῆς. οὐδὲ γὰρ διαστολῆς, 
-Z/8/486/14	ἢ συστολῆς ἔμφασίς ἐστιν, ἀλλὰ κλόνῳ μᾶλλον ἔοικεν, οἷον 
-Z/8/486/15	ἐκπηδώσης ἄνω, πάλιν δὲ εἴσω σπωμένης, καὶ οὔτε διακεκρι-
-Z/8/486/16	μένως τοῦτο πασχούσης. ἀλλ' ἑνὶ χρόνῳ πολλάκις τὸ μέν τι 
-Z/8/486/17	μέρος αὐτῆς ἄνω φέρεσθαι δοκεῖ, καθάπερ ἐκτοξευόμενον, 
-Z/8/486/18	τὸ δὲ εἴσω φέρεσθαι, καθάπερ ὑπό τινος ἑλκόμενον, καὶ τὸ  
-Z/8/487/1	μὲν ταχέως κινεῖσθαι, τὸ δὲ βραδέως. δοκεῖ δὲ καὶ σφοδρὸς 
-Z/8/487/2	εἶναι καὶ μέγας ὁ τῶν σπωμένων σφυγμός. ὁ δὲ ἔστι μὲν 
-Z/8/487/3	οὔτε ἀμυδρὸς, οὔτε μικρὸς, οὐ μὴν ἐφ' ὅσον φαντάζεται 
-Z/8/487/4	σφοδρὸς, ἢ μέγας. ἐξαπατᾷ γὰρ ἡ πληγὴ, διὰ μὲν τὴν τά-
-Z/8/487/5	σιν εὔρωστος φαινομένη, διὰ δὲ τὸν κλόνον ἐκπηδητική. 
-Z/8/487/6	ὅθεν καὶ ὑψηλότερος ἔσθ' ὅτε φαίνεται, καὶ οἷον ψόφον τινὰ 
-Z/8/487/7	τραχὺν ἀποτελεῖ πρὸς τὴν ἁφήν. καὶ οὐκ ἄν τινα λάθοι τῶν 
-Z/8/487/8	ἠσκημένων ὁ σφυγμὸς οὗτος. οὐδενὶ γὰρ ἔοικεν, οὔτε τὴν 
-Z/8/487/9	ἐφ' ἑκάτερα τάσιν οὔτε τὸ σπασμῶδες τῆς κινήσεως. μιγνυ-
-Z/8/487/10	μένου δὲ αὐτοῦ τῷ τῆς καταφορᾶς δυσφώρατος ἡ κίνησις, 
-Z/8/487/11	καὶ μόνῳ τῷ καθ' ἑαυτὸν ἑκάτερον γνωρίζειν ἀκριβῶς ἠσκη-
-Z/8/487/12	μένῳ, δυνατὸν καὶ τὴν μίξιν ἐπιγνῶναι. 
-Z/8/487/13	  Παραλύσεως σφυγμὸς μικρὸς καὶ ἀμυδρὸς καὶ βραδύς. 
-Z/8/487/14	καί τισι μὲν αὐτῶν ἀραιὸς, τισὶ δὲ πυκνὸς μὲν, ἀλλ' ὑποδια-
-Z/8/487/15	λείπων ἀτάκτως. 
-Z/8/487/16	  Ἐπιληπτικῶν δὲ καὶ ἀποπληκτικῶν οἱ σφυγμοὶ παρα-
-Z/8/487/17	πλήσιοι. ὅσα οὖν περὶ τῶν ἐπιληπτικῶν ῥηθήσεται, 
-Z/8/487/18	ταῦτα καὶ περὶ τῶν ἀποπληκτικῶν εἰρῆσθαι δοκεῖν χρὴ,  
-Z/8/488/1	ἐπιτεταμένα δὲ μᾶλλον. ἐν μὲν δὴ τῷ μετρίως ἐνοχλεῖσθαι, 
-Z/8/488/2	καὶ μηδέπω τῆς φύσεως ἱκανῶς ἰσχυρότερον εἶναι τὸ πάθος, 
-Z/8/488/3	οὐδεμίαν εὔδηλόν ἐστιν εὑρεῖν τροπὴν ἐν μεγέθει καὶ σφο-
-Z/8/488/4	δρότητι καὶ τάχει καὶ πυκνότητι καὶ σκληρότητι. μόνον δ' 
-Z/8/488/5	ὥσπερ τεταμένη καθ' ἑκάτερόν ἐστιν ἡ ἀρτηρία τοῖς σπωμέ-
-Z/8/488/6	νοις εἰκότως. εἰ δ' ἰσχυρὸν εἴη τὸ πάθος, ὡς βαρύνειν τὴν 
-Z/8/488/7	δύναμιν, ἀνωμαλίαν τέ τινα λαμβάνει καὶ τάσιν ἰσχυρὰν καὶ 
-Z/8/488/8	μικρότερος γίνεται καὶ ἀμυδρότερος καὶ ἀραιότερος. μεγάλως 
-Z/8/488/9	δὲ θλίψαν, καὶ καταβαλὸν τὴν δύναμιν, ἀμυδροὺς καὶ πυ-
-Z/8/488/10	κνοὺς καὶ ταχεῖς ἐργάζεται. 
-Z/8/488/11	  Ὁ δὲ τῶν συναγχικῶν σφυγμὸς τάσιν μέν τινα παρα-
-Z/8/488/12	πλησίαν ἔχει τῷ σπασμῷ, μέγας δέ ἐστι καὶ κυματώδης, ὡς 
-Z/8/488/13	τῶν περιπνευμονικῶν. καὶ ὁπότερον ἂν ἐπ' αὐτῷ μεγάλως 
-Z/8/488/14	ἐπικρατῇ, κατ' ἐκεῖνο χρὴ προσδοκᾷν τὴν μετάπτωσιν. 
-Z/8/488/15	εἰ μὲν γὰρ τὸ περιπνευμονικὸν εἶδος ἐπικρατήσειεν, εἰς περι-
-Z/8/488/16	πνευμονίας, εἰ δὲ τὸ σπασμῶδες, εἰς σπασμὸν ἡ συνάγχη 
-Z/8/488/17	τελήσει· ὅσοι δ' ἂν ἐξ αὐτῶν ἰσχυρῶς πνίγονται, μικρὸς 
-Z/8/488/18	τούτοις καὶ ἀραιὸς ὁ σφυγμὸς γίνεται· τελευτώντων δ' ἤδη 
-Z/8/488/19	πυκνὸς καὶ ἀνώμαλος.  
-Z/8/489/1	  Ὀρθοπνοίας ὀξείας σφυγμὸς ἀνώμαλος καὶ ἄτακτος καὶ 
-Z/8/489/2	ὑπεκλείπων. καὶ τῆς μὲν μέσης τῇ κακίᾳ πυκνὸς, τῆς δ' 
-Z/8/489/3	ἐσχάτως βιαίας βραδὺς καὶ ἐκλείπων· τῆς δ' ἀναιρούσης 
-Z/8/489/4	ἤδη, πυκνὸς καὶ ἀμυδρός. 
-Z/8/489/5	  Ὑστερικῆς δὲ πνίξεως ἀποτεταμένος σπασμωδῶς καὶ 
-Z/8/489/6	ἀραιός. τῆς δ' ὀλεθρίας πυκνὸς καὶ ἄτακτος καὶ ὑπεκ-
-Z/8/489/7	λείπων. 
-Z/8/489/8	  Στόμαχος πεπονθὼς, οὕτως γὰρ καλείσθω καὶ ὑφ' 
-Z/8/489/9	ἡμῶν ἐν τῷ παρόντι τὸ στόμα τῆς κοιλίας διὰ τὴν τῶν πολ-
-Z/8/489/10	λῶν συνήθειαν, οὐ καθ' ἓν εἶδος τρέπει τὸν σφυγμόν. ἀλλ' 
-Z/8/489/11	ὁ μὲν φλεγμαίνων μόνον, οἵαν ἐπὶ φλεγμονῆς νευρώδους σώ-
-Z/8/489/12	ματος εἴπομεν γίνεσθαι, τὴν τροπὴν τοιαύτην ἐργάζεται. 
-Z/8/489/13	ὁ δὲ θλιβόμενος, ἢ δακνόμενος, ἢ ἐκλύων, ἢ ἐμετικὸς, ἢ 
-Z/8/489/14	ναυτιώδης, ἢ ἀνόρεκτος, ἢ ὀδυνώδης κατὰ τὸ τοῦ συμπτώ-
-Z/8/489/15	ματος εἶδος. αἱ μὲν γὰρ δήξεις καὶ οἱ ἔμετοι καὶ ναυτίαι 
-Z/8/489/16	καὶ οἱ λυγμοὶ καὶ οἱ ἀλυσμοὶ καὶ ἐκλύσεις ἰσχυρῶς πυ-
-Z/8/489/17	κνοῦσι τὸν σφυγμὸν, σὺν τῷ μικρὸν καὶ ἀμυδρὸν ἐργάζε- 
-Z/8/490/1	σθαι. καί τισι μετρίως θάττονα. θλίψις δὲ μόνη χωρὶς 
-Z/8/490/2	τούτων τινὸς ἀραιὸν καὶ βραδὺν καὶ μικρὸν καὶ ἀμυδρόν. 
-Z/8/490/3	ἡ δὲ τοιαύτη θλίψις ἐπὶ τροφαῖς βαρυνούσαις γίνεται, μηδε-
-Z/8/490/4	μίαν ἐχούσαις ἰσχυρὰν δύναμιν, ἀλλὰ τῷ ποσῷ μόνῳ διο-
-Z/8/490/5	χλούσαις, καί τισι ὑγροῖς συῤῥυεῖσιν εἰς αὐτὸν ἀδήκτοις. 
-Z/8/490/6	εἰ δὲ καὶ ψύχοιτο πρὸς αὐτῶν, τότε δὴ καὶ μάλιστα τοιοῦ-
-Z/8/490/7	τος ὁ σφυγμὸς ἔσται. καὶ ὁ τῶν βουλιμιώντων δὲ τοιοῦ-
-Z/8/490/8	τός ἐστιν. αἱ μὲν οὖν εἰς πυκνότητα τρέπουσαι διαθέσεις, 
-Z/8/490/9	ἅπασαι χρονίζουσαι, ἢ καὶ σφοδρότεραι γινόμεναι, τὸν σκω-
-Z/8/490/10	ληκίζοντα σφυγμὸν ἐργάζονται. αἱ δὲ εἰς ἀραιότητα πρὸς 
-Z/8/490/11	τῷ τὰς εἰρημένας διαφορὰς ἐπιτείνειν τοιοῦτόν τι σὺν αὐτοῖς 
-Z/8/490/12	εἶδος ἐν τῇ καθ' ἕνα σφυγμὸν ἀνωμαλίᾳ γεννῶσιν, ὡς εἰς 
-Z/8/490/13	πολλὰ δοκεῖν τετρῆσθαι τὸ σῶμα τῆς ἀρτηρίας, ὡς μηδὲν 
-Z/8/490/14	συνεχὲς δοκεῖν εἶναι, ἀλλ' οἷον ψάμμου προσπεσούσης αἴσθη-
-Z/8/490/15	σιν γίνεσθαι τῇ ἁφῇ κατὰ τὴν διαστολήν. 
-Z/8/490/16	  Ὑδέρων ὁ σφυγμὸς τοῦ μὲν ἀσκίτου μακρὸς καὶ πυκνὸς 
-Z/8/490/17	καὶ ὑπόσκληρος σύν τινι τάσει· τοῦ δὲ τυμπανίτου μακρό- 
-Z/8/491/1	τερος, οὐκ ἄῤῥωστος, θάττων, πυκνὸς, ὑπόσκληρος, σύν 
[0057]  [058]  []  []

-Z/8/491/2	τινι τάσει· τοῦ δὲ ἀνὰ σάρκα κυματώδης πλατύτερος καὶ 
-Z/8/491/3	μαλακός. 
-Z/8/491/4	  Ἐλεφαντιώντων σφυγμὸς μικρὸς καὶ ἄῤῥωστος καὶ βρα-
-Z/8/491/5	δὺς καὶ πυκνός. 
-Z/8/491/6	  Ἰκτεριώντων σφυγμὸς ἄνευ πυρετοῦ μικρότερος, πυ-
-Z/8/491/7	κνότερος, σκληρότερος, οὐκ ἀμυδρὸς, οὐ τάχυς. 
-Z/8/491/8	  Τῶν δὲ ἐλλέβορον εἰληφότων, ὀλίγον μὲν πρὸ τῶν 
-Z/8/491/9	ἐμέτων, ἡνίκα ἂν θλίβωνται, πλατὺς, ἀραιὸς, ἀμυδρότε-
-Z/8/491/10	ρος καὶ βραδύτερος· ἐμούντων δὲ καὶ σπαραττομένων ἀνώμα-
-Z/8/491/11	λος καὶ ἄτακτος. ἤδη δὲ καὶ βελτιόνων γινομένων τεταγ-
-Z/8/491/12	μένος μὲν, ἀλλὰ καὶ ἔτι ἀνώμαλος, ἧττον δὲ ἢ πρόσθεν. 
-Z/8/491/13	ἐγγὺς δὲ τοῦ κατὰ φύσιν ἐλθόντων ὁμαλὸς καὶ μείζων τοῦ 
-Z/8/491/14	πρόσθεν καὶ σφοδρότερος. ὅσοι δὲ ἐξ αὐτῶν συγκόπτον-
-Z/8/491/15	ται καὶ σπῶνται καὶ λύζουσι, μικρὸς τούτοις καὶ ἀμυ-
-Z/8/491/16	δρὸς καὶ ἄτακτος ὁ σφυγμὸς καὶ θάττων καὶ πυκνὸς 
-Z/8/491/17	ἄγαν. τοῖς δὲ πνιγομένοις αὐτῶν μικρὸς καὶ ἀμυδρὸς  
-Z/8/492/1	καὶ ἄτακτος καὶ ἀνώμαλος, οὐ μὴν πυκνὸς, οὐδὲ ταχὺς, 
-Z/8/492/2	ἀλλ' ἐπιβραδύνων μᾶλλον. ἐμφαίνει δέ τι καὶ κυματῶ-
-Z/8/492/3	δες καὶ πλατὺ καί ποτε καὶ τάσιν τινὰ τῆς ἀρτηρίας 
-Z/8/492/4	βραχεῖαν.  