
[0057]  [097]  []  []

-Z//t/1	{〈ΑΝΑΛΕΚΤΑ ΕΚ ΤΩΝ ΤΟΥ ΓΑΛΗΝΟΥ ΥΠΟΜΝΗΜΑΤΩΝ ΠΡΩΤΟΥ ΚΑΙ 
-Z//t/2	ΔΕΥΤΕΡΟΥ Α ΑΥΤΟΣ ΕΓΡΑΨΕ ΠΕΡΙ ΤΩΝ ΕΝ ΤΩΙ ΠΛΑΤΩΝΟΣ ΤΙΜΑΙΩΙ 
-Z//t/3	ΙΑΤΡΙΚΩΣ ΕΙΡΗΜΕΝΩΝ〉} 
-Z//1/1	ὅτι, ὥς φησιν ὁ Γαληνός, σύγγραμμά τι γέγραφεν ὁ Ἀριστοτέλης 
-Z//1/2	κατὰ γεωμετρικὰς ἀποδείξεις ὀπτικόν, ἐν ᾧ πάντα τὰ κατὰ τὰς 
-Z//1/3	ἀπὸ τῆς ὄψεως ἐπὶ τὰ ὑποκειμένα φερομένας ἀκτῖνας 
-Z//1/4	ἀνακλώμενα{ς} αἰτιολογεῖ γίγνεσθαι. τὸν δὲ αὐτὸν τρόπον τῆς 
-Z//1/5	αἰτιολογίας φυλάττει κἀν τοῖς προβλήμασιν. 
-Z//2/1	ὅτι διὰ τί τὸ μὲν ὕδωρ ὑγρόν τέ ἐστι καὶ ῥυτόν, ἡ δὲ γῆ 
-Z//2/2	βαρεῖα καὶ σκληρά, τὸ δὲ πῦρ ἄνω τε φέρεται καὶ καίει, 
-Z//2/3	μαλακώτατος δὲ καὶ εὐαλλοιότατός ἐστιν ὁ ἀήρ, ἐπισκεπτόμενος 
-Z//2/4	ὁ Πλάτων εἰς τὰς τῶν στερεωτέρων σχημάτων φύσεις ἀνήνεγκεν, 
-Z//2/5	ἐξ ὧν βούλεται συγκεῖσθαι ταυτὶ τὰ στοιχεῖα τὰ αἰσθητά, καὶ 
-Z//2/6	ἀναλύων γε ταῦτα καὶ δεικνὺς ἕτερα στοιχεῖα τούτων ὑπάρχειν, 
-Z//2/7	οὐδ' αὐτὸς ἠδυνήθη ἀνελθεῖν μέχρι παντός. τὰς γὰρ ἔτι τούτων 
-Z//2/8	ἀρχὰς ἄνωθεν ἔφη θεὸν εἰδέναι καὶ ἀνδρῶν, ὃς ἂν ἐκείνῳ φίλος 
-Z//2/9	εἴη. 
-Z//3/1	ὅτι ὁμοιομερῆ καλεῖ ὁ Ἀριστοτέλης τὰ κατὰ 〈τὴν〉 πρώτην 
-Z//3/2	σύστασιν ἐκ τῶν στοιχείων γεγονότα, τὴν σάρκα, τὴν πιμελήν, 
-Z//3/3	τὸ νεῦρον καὶ ὅσα ἄλλα τοιαῦτα. δευτέρα δὲ ἐκ τούτων σύνθεσις 
-Z//3/4	ἡ τῶν ὀργανικῶν ἐστιν, ὀφθαλμοῦ καὶ γλώττης καὶ ἐγκεφάλου καὶ  
-Z//3/5	ὅσα ἄλλα τοιαῦτά ἐστι, καὶ τρίτη τις ἐκ τῶν ὀργανικῶν 
-Z//3/6	σύνθεσις ἡ ἅπαντος τοῦ σώματος. 
-Z//4/1	ὅτι τὴν τοῦ κόσμου ψυχὴν δύο ἔχειν ἐν αὐτῷ περιόδους ὁ Πλάτων 
-Z//4/2	φησί· τήν τε τοῦ ταὐτοῦ καὶ τὴν τοῦ ἑτέρου. καὶ ταύτας ἔχειν 
-Z//4/3	φησὶ καὶ τὴν λογικὴν τοῦ ἀνθρώπου ψυχήν, μόριόν πως οὖσαν τῆς 
-Z//4/4	τοῦ παντὸς οὐσίας, ἑτέρας δὲ δύο ψυχὰς ὑπὸ τῶν διαπλασσόντων 
-Z//4/5	ἡμᾶς ἅμα τῇ διαπλάσει συγγενηθῆναι θνητάς, ὧν τὴν μὲν ἑτέραν 
-Z//4/6	ὀνομάζει θυμοειδῆ, τὴν δὲ ἑτέραν ἐπιθυμητικήν, οἰκίζειν δὲ 
-Z//4/7	τὴν μὲν ἐν καρδίᾳ, τὴν δὲ ἐν ἥπατι. 
-Z//5/1	ὅτι ταὐτοῦ περίοδον ὀνομάζει τὴν τῶν ἀπλανῶν, οὕτω 〈δὲ〉 
-Z//5/2	λέγων, σώματα δὲ αὐτῶν ἑκάστῳ ποιήσας ὁ θεὸς ἔθηκεν εἰς τὰς 
-Z//5/3	περιφοράς, τὴν {δὲ} τοῦ Ζωδιακοῦ θατέρου. 
-Z//6/1	ὅτι ὅπως μὲν ἡ ἀσώματος ψυχὴ τὴν πρὸς τὸ σῶμα ποινωνίαν 
-Z//6/2	(ἐδέξατο,) ἐκτήσατο, καὶ καθ' ὅν τινα τρόπον ἐνεδέθη, καὶ 
-Z//6/3	πηνίκα δὲ μάλιστα τοῦτο ἔπαθε, πότερον ἅμα τῷ κυηθῆναι τὸ 
-Z//6/4	κυηθὲν ἢ κατὰ τὴν πρώτην σύλληψιν ἢ κατά τινα μεταξὺ χρόνον, 
-Z//6/5	οὐδ' αὐτοῖς τοῖς Πλατωνικοῖς ὡμολόγηται. οὕτω δὲ μόνον ὁ 
-Z//6/6	Πλάτων φησί· τὰς τῆς ἀθανάτου ψυχῆς περιόδους ἐνέδουν εἰς 
-Z//6/7	ἐπίρρυτον σῶμα καὶ ἀπόρρυτον, αἱ δ' εἰς ποταμὸν ἐνδεθεῖσαι  
-Z//6/8	πολὺν οὔτε ἐκράτουν οὔτε ἐκρατοῦντο, βίᾳ δ' ἐφέροντο καὶ 
-Z//6/9	ἔφερον. τοῦτο δὲ οὕτως εἶπε διὰ τὴν ὑγρότητα τῆς οὐσίας, ἐξ 
-Z//6/10	ἧς ἐγένετο τὸ σῶμα, τὴν μὲν πρώτην σύστασιν ἐκ καταμηνίου καὶ 
-Z//6/11	σπέρματος ἔχον, ἀποκυηθὲν δὲ τοῖς νεωστὶ πηγνυμένοις τυροῖς 
-Z//6/12	παραπλήσιον. ἐπεὶ δὲ θερμότητα σύμφυτον ἀναγκαῖον ἦν ὑπάρχειν 
-Z//6/13	αὐτῷ, ταύτῃ δὲ εἶπε τὸ διαφορεῖσθαι τὴν μεμειγμένην οὐσίαν 
-Z//6/14	ὑγρὰν αὐτοῦ, διὰ τοῦτο ἀναγκαῖον ἦν, ὅπως μὴ φθαρείῃ τὸ σῶμα, 
-Z//6/15	προνοήσασθαι τοὺς ἐπιμειγνύντας αὐτὸ θεοὺς ἐπιρροὴν ἑτέρας 
-Z//6/16	οὐσίας ἀντὶ τῆς ἀπολομένης. 
-Z//7/1	ὅτι ἐν τῇ κυήσει μόνη ἡ ἐπιθυμητικὴ ἐναργῶς φαίνεται, ὡς 
-Z//7/2	ζητεῖσθαι πότερον ὡς φυτὸν ἢ ζῷον ἤδη διοικεῖται τὸ ἔμβρυον. 
-Z//7/3	μετὰ δὲ τὴν ἀποκύησιν θυμοῦ τι μέτεστιν αὐτῷ, λογικὸν δέ τι 
-Z//7/4	ἔργον οὐχ ὁρᾶται. τούτου δὲ αἰτίαν εἶναί φησιν ὁ Πλάτων τὴν 
-Z//7/5	ὑγρότητα τοῦ σώματος, καὶ δηλοῦσι τοῦτο τῶν μὲν ὑγιαινόντων 
-Z//7/6	οἱ μεθύοντες, τῶν δὲ ἀρρωστούντων οἱ τοῖς ὑγροῖς πάθεσι 
-Z//7/7	καταληφθέντες, ἐξ ὧν ἐστι καὶ ὁ καλούμενος λήθαργος. οὐ μόνον 
-Z//7/8	δὲ ἐπὶ τούτων ἐναργῶς φαίνεται ναρκώδης τε καὶ ἀργὸς ἡ λογικὴ 
-Z//7/9	ψυχὴ πρὸς τὰς ἰδίας ἐνεργείας, ἀλλὰ κἂν μετρίως ὑγρανθῇ, 
-Z//7/10	βραδύτερα μὲν νοῆσαι, καταφερομένη δὲ εἰς ὕπνον ὁρᾶται. 
-Z//8/1	ὅτι τὸ αἷμα καὶ τὸ φλέγμα ἂν πλεονάσωσί ποτε κατὰ τὸ σῶμα, 
[0057]  [097]  []  []

-Z//8/2	βραδεῖς καὶ νωθροὺς καὶ ὑπνώδους ἀποτελοῦσιν, ὥσπερ πάλιν 
-Z//8/3	αὐξηθείσης τῆς χολῆς ἄγρυπνοί τε καὶ φροντισταὶ γίνονται καὶ 
-Z//8/4	εἰ ἀμέτρως αὐξηθείη, φρενετικοί.  
-Z//9/1	ὅτι ταῦτα μὲν ἰατρικά τις ἂν εἴποι τεκμήρια τοῦ τὴν λογικὴν 
-Z//9/2	ψυχὴν ὑγρῷ σώματι κεραννυμένην εἰς τὰς οἰκείας ἐνεργείας 
-Z//9/3	βλάπτεσθαι, θεωρητικὸς δὲ φιλόσοφος τὴν αἰτίαν πειραθεὶς 
-Z//9/4	εἰπεῖν, ὁ μὲν αὐγοειδῆ τὴν τῆς ψυχῆς οὐσίαν εἶναι φάσκων, 
-Z//9/5	πρόχειρον τὸν τῆς αἰτίας δώσει λογισμόν, ἐναντιωτάτη γὰρ αὐγῇ 
-Z//9/6	ἐστιν ἡ τῆς ὑγρότητος φύσις· εἰς ὅσον γὰρ ἀποχωρεῖ τῆς 
-Z//9/7	οἰκείας, εἰς τοσοῦτον καὶ τῶν ἐνεργειῶν ταύτης ἀφίσταται. διὸ 
-Z//9/8	καὶ καλῶς ὑφ' Ἡρακλείτου δοκεῖ λελέχθαι· ξηρὰ ψυχὴ σοφωτάτη. 
-Z//9/9	καὶ διὰ τοῦτο δὴ καὶ τὴν δίαιταν οἱ φιλόσοφοι κελεύουσιν ἡμᾶς 
-Z//9/10	ποιεῖσθαι διὰ ποσότητός τε καὶ ποιότητος ἐδεσμάτων τοιαύτης 
-Z//9/11	τε καὶ τοσαύτης. ἂν δ' ἀσώματόν τις τὴν ψυχὴν εἶναι λέγῃ 
-Z//9/12	καθάπερ ὁ Πλάτων, ἀλλ' ὄχημά τι δίδωσιν αὐτῇ αὐγοειδές. διὰ 
-Z//9/13	τούτου τοίνυν τῆς κοινωνίας αὐτῇ πρὸς τὰ τῶν νεογενῶν σώματα 
-Z//9/14	γινομένης, διὰ τούτου καὶ τὰ τῆς βλάβης ἕπεται, κινήσεις γὰρ 
-Z//9/15	ἐχούσης τῆς λογικῆς τεταγμένας. ὅταν 〈δὲ〉 ὑγρότης ἀτάκτως 
-Z//9/16	κινουμένη παραποδίζηταί πως αὐτάς, ἀναγκαῖόν ἐστι εἰς ταραχὴν 
-Z//9/17	καὶ στάσιν ἀφικέσθαι τὸ διοικούμενον ὑπ' ἀμφοῖν σῶμα, ποτὲ μὲν 
-Z//9/18	τῆς ψυχῆς κρατούσης, ποτὲ δὲ τῆς ὑγρότητος. εἰ μὲν οὖν ἡ ψυχὴ 
-Z//9/19	τελέως ἐνικήσει, τεταγμένας ἴσχει τὰς κινήσεις, ἐὰν δὲ ἡ 
-Z//9/20	ὑγρότης, ἀτάκτους ἁπάσας, ὁποῖαι κατὰ σπασμοὺς καὶ παλμοὺς 
-Z//9/21	γίνονται. κἂν ἐπὶ πλέον δὲ κρατήσῃ, λήθαργοί τε καὶ 
-Z//9/22	ἀποπληξίαι καταλαμβάνουσι τὸ ζῷον. 
-Z//10/1	ὅτι ἀκριβῶς τεταγμένη κίνησις ἡ κυκλοφορικὴ πάντως ἐστίν, ἣν 
-Z//10/2	τὸ φρονιμώτατον ἐκτήσατο σῶμα, τῶν δὲ ἄλλων οὐδεμία μὲν 
-Z//10/3	ἀκριβῶς ἀρίστη, παμπόλλη δὲ ἐν αὐταῖς διαφορὰ κατὰ τὸ μᾶλλόν  
-Z//10/4	τε καὶ ἧττον. οὐ γὰρ δὴ τούτῳ μόνον ἄτακτος ἡ κίνησις τῆς 
-Z//10/5	ζωῆς, εἰ παραβάλοι τις αὐτὴν τῇ κατὰ τὸν οὐρανὸν κινήσει, ὅτι 
-Z//10/6	πρὸς τοὺς ἐναντίους γίνεται τόπους, εἴ γε δὴ τὸ μὲν ὄπισθεν 
-Z//10/7	τῷ πρόσθεν, τὸ δὲ ἄνῳ τῷ κάτω, τὸ δὲ εἰς δεξιὰν τῷ εἰς 
-Z//10/8	ἀριστεράν, κατὰ τοὺς ἐναντίους ἀποτελεῖται τόπους, ἀλλὰ καὶ 
-Z//10/9	διότι κατ' αὐτοὺς τούτους τοὺς τόπους, οὐ κατ' εὐθεῖαν μίαν 
-Z//10/10	γραμμὴν, αἱ κινήσεις γίνονται, καθ' ἣν τὸ πρόσθεν ἐνηνεγμένον 
-Z//10/11	αὖθις ὀπίσω πάλιν δραμοῦν ἐνεχθήσεται. ἀλλὰ καὶ καθ' ὅσον οὐ 
-Z//10/12	τὴν αὐτὴν ὁδὸν ἐπανέρχεται πρὸς τὸ πλάγιον ἐκτρεπόμενον, ἐν ᾗ 
-Z//10/13	κατὰ τὸ μᾶλλόν τε καὶ τὸ ἧττον, εἰς ἀριθμὸν ἐκτείνεται 
-Z//10/14	παράπολυν. 
-Z//11/1	ὅτι μὲν ὑπὸ τῆς ὑγρότητος αἱ τῆς λογικῆς ψυχῆς ἐνέργειαι 
-Z//11/2	βλάπτονται, δεδήλωται πρόσθεν· πῶς δὲ ἐν τῷ σώματι νοήσει τις 
-Z//11/3	δύο περιόδους εἶναι, τὴν μὲν ἑτέραν ἀνάλογον τῇ τῶν ἀπλανῶν 
-Z//11/4	σφαίρᾳ, τὴν δὲ ἑτέραν τῇ τοῦ Ζωδιακοῦ, χαλεπὸν εὑρεῖν, πλὴν 
-Z//11/5	εἰ περιόδους ἀξιώσει τις λέγειν αὐτὸν οὐ τὰς κινήσεις ἀλλὰ 
-Z//11/6	τὰς οὐσίας, αἷς αἱ περίοδοι συμβεβήκασιν. 〈ὅτι γὰρ αἱ 
-Z//11/7	περίοδοι ἀμερίσταις τε καὶ σκεδασταῖς οὐσίαις συμβεβήκασιν,〉 
-Z//11/8	ἐν αἷς ὅπως ἐπιστῆμαί τε καὶ δόξαι ἥνωνται, διῆλθεν ὁ Πλάτων 
-Z//11/9	πρὸ τῆς ῥήσεως τῆς νῦν. οὕτω γὰρ μόνως ἐπινοῆσαι δυνατὸν 
-Z//11/10	εἶναί τινας κατὰ τὴν ἡμετέραν ψυχὴν οὐσίας, ὁμοίας ταῖς κατὰ 
-Z//11/11	τὸν οὐρανόν, ἐν αἷς συνίστανται δόξαι τε καὶ ἐπιστῆμαι καὶ 
-Z//11/12	αἰσθήσεις καὶ νοῦς ὁ κατ' ἐνέργειαν. ὁ μὴν γὰρ καθ' ἕξιν τε καὶ 
-Z//11/13	δύναμιν ἔστι διὰ παντὸς ἐν αὐταῖς, εἴπερ γε καὶ κατὰ τὴν 
-Z//11/14	ψυχήν. 
-Z//12/1	ὅτι ἐπιρρεῖ αἷμα παντὶ τῷ σώματι χάριν μὲν τοῦ τρέφεσθαι 
-Z//12/2	μόνον τῷ μηκέτι αὐξανομένῳ, πρὸς τούτῳ δὲ καὶ διὰ τὴν αὔξησιν  
-Z//12/3	τοῖς παισί. δι' ἣν ὑγρότητα διὰ παντὸς μὲν ἐμποδίζεσθαι 
-Z//12/4	συμβαίνει τὴν ψυχήν, μάλιστα δὲ τοῖς νεογενέσιν. ὅτι δὲ 
-Z//12/5	ἐμποδίζεται μέχρι ἂν ἐν τῷ σώματι περιέχηται, πολλαχόθεν καὶ 
-Z//12/6	αὐτὸς ὁ Πλάτων καὶ ἄλλοι τῶν φιλοσόφων εἰρήκασιν, ἀδύνατον 
-Z//12/7	εἶναι λέγοντες ἀκριβοῦς ἀληθείας τε καὶ σοφίας, οἷα παρὰ 
-Z//12/8	θεοῖς ἐστι, τυχεῖν ἡμᾶς ζῶντας. καί μοι δοκοῦσιν τὴν ὑγρότητα 
-Z//12/9	ταύτην οἱ παλαιότατοι τῶν θεολόγων αἰνίττεσθαι τὸ τῆς λήθης 
-Z//12/10	πόμα φάσκοντες πίνειν τὰς ψυχὰς ἐνδυομένας τῷ σώματι· μετὰ δὲ 
-Z//12/11	τὴν πρώτην γένεσιν ἄχρι γήρως ἐσχάτου ξηρότερον ἑαυτοῦ 
-Z//12/12	γίνεται τὸ σῶμα, τουτέστιν αὐτὰ τὰ στερεὰ μόρια. τὰ γὰρ ἐν 
-Z//12/13	ταῖς εὐρυχωρίαις τῶν ἀγγείων ὑγρὰ περιεχόμενα μόνα πλεονάζει 
-Z//12/14	τοῖς γέρουσιν, ὅσοι μὴ καλῶς διαιτῶνται. 
-Z//13A/1	ὅτι οἱ μὴ τρεῖς εἶναι γενικὰς δυνάμεις ἢ οὐσίας τὰς 
-Z//13A/2	διοικούσας ἡμῖν συγχωροῦντες, ἀλλ' ὑποτιθέμενοι μίαν εἶναι τὴν 
-Z//13A/3	λογικὴν μόνην, οὐδὲ ταύτην ἐν τῇ κεφαλῇ περιεχομένην λέγουσι· 
-Z//13A/4	δύο πρὸς τοῦτο χρώμενοι λήμμασιν, ὧν τὸ μὲν ἕτερον ἀληθές, τὸ 
-Z//13A/5	κατὰ τὴν οὐσίαν τοῦ ζητουμένου πράγματος ὑπάρχον· καὶ 
-Z//13A/6	συγχωρεῖται τὸ ἔνθα τῶν νεύρων ἡ ἀρχή, ἐνταῦθα καὶ τὸ τῆς 
-Z//13A/7	ψυχῆς ἡγεμονικόν. τὸ δὲ ἕτερον προσλαμβάνουσι ψευδῶς, τὸ ἐν 
-Z//13A/8	καρδίᾳ δὲ τῶν νεύρων ἡ ἀρχή. τοῦτο γὰρ ἐξ ἀνατομῆς χρὴ 
-Z//13A/9	διαγνῶναι τοῖς ὀφθαλμοῖς θεώμενον, οὐ τῷ λογισμῷ. 
-Z//13B/1	ὅτι δὲ καλῶς εἴρηται τὸ πρότερον, ἐντεῦθεν δῆλον· ἅμα γὰρ τῷ 
-Z//13B/2	διατμηθῆναί τι νεῦρον εὐθὺς ἀκίνητον γίνεται τὸ μέρος, εἰς ὃ 
-Z//13B/3	τὸ νεῦρον διασπείρεται, καὶ πρός γε τούτῳ καὶ ἀναίσθητον. 
-Z//13B/4	ἀφικνουμένων δὲ εἰς ἕκαστον μόριον ἄλλων δυοῖν ὀγάνων 
-Z//13B/5	φυσικῶν, ἀρτηρίας καὶ φλεβός, οὐδέτερον αὐτῶν οὔτε διατμηθὲν 
-Z//13B/6	τῶν ἄλλων, οὔτε βρόχῳ διαληφθέν, ἀναίσθητον ἢ ἀκίνητον 
-Z//13B/7	ἐργάζεται τὸ μόριον. ἐξ ὧν δῆλον ὑπὸ μόνων τῶν νεύρων  
-Z//13B/8	αἰσθητικὰ γίνεσθαι καὶ κινητικὰ τὰ κατὰ προαίρεσιν τοῦ ζῴου 
-Z//13B/9	κινούμενα μόρια. 
-Z//14/1	ὅτι ἀπὸ 〈τοῦ〉 ἐγκεφάλου πάντα φαίνεται τὰ κατὰ τὸ ζῷον νεῦρα 
-Z//14/2	τὴν ἀρχὴν ἔχοντα, ἀφ' ὧν καὶ εἰς τὴν καρδίαν ἀποφύσεις μικραὶ 
-Z//14/3	παραγίνονται. καὶ γὰρ καὶ ταύτην ἔδει μετασχεῖν τῆς ἄνωθεν 
-Z//14/4	ἀρχῆς ὑπηρετήσειν ταύτῃ μέλλουσαν, ὡς ἑξῆς δειχθήσεται. 
-Z//14/5	συνδέσμους δέ τινας ἔχουσα φαίνεται λεπτοὺς καὶ ἀνόμους κατὰ 
-Z//14/5	τὰς ἐνφύσεις τῶν ὑμένων, οὓς Ἀριστοτέλης ἰδὼν ᾠήθη νεῦρα 
-Z//14/6	κατὰ τὴν καρδίαν ὑπάρχειν οὐκ εἰδώς, ὅτι τὸ μὲν νεῦρον 
-Z//14/7	αἰσθητικώτατόν ἐστιν, ὁ σύνδεσμος δὲ ἀναισθητότατος. οἱ 
-Z//14/8	τένοντες δὲ νευρώδεις τελευταὶ μυῶν ὄντες ἐν τῷ μεταξὺ νεύρων 
-Z//14/9	τε καὶ συνδέσμων τὴν φύσιν ἔχουσιν. εἰ δὲ καὶ νεῦρά τις αὐτῷ 
-Z//14/10	συγχωρήσει τοὺς κατὰ τὴν καρδίαν συνδέσμους ὑπάρχειν, 
-Z//14/11	ἀλλ' οὐδέν γε φαίνεται πρὸς οὐδὲν μέρος τοῦ σώματος ἀπ' αὐτῶν 
-Z//14/12	φερόμενον, ὡς ἀπ' ἐγκεφάλου τε καὶ νωτιαίου πρὸς ἅπαντα. 
-Z//14/13	τοσούτου δὲ δεῖται νεύρων ἀρχὴν κατὰ τὴν καρδίαν ὑπάρχειν, 
-Z//14/14	ὥστε καὶ τῶν παραγινομένων εἰς αὐτὴν νευρίων σμικροτάτων 
-Z//14/15	οὐδὲν ὁρᾶται σχιζόμενον εἰς ἅπασαν αὐτήν, ὡς ἐπ' ἄλλων 
-Z//14/16	παμπόλλων φαίνεται μορίων. ἀλλ' εὐθὺς ἅμα τῷ πρῶτον ἐκφῦναι 
-Z//14/17	τελέως ἐκφεύγει τὴν αἴσθησιν, ὡς καὶ ἐπὶ τῶν μεγίστων ὁρᾶται 
-Z//14/18	ζῴων.  
-Z//15/1	ὅτι τὸ τρέφεσθαι καὶ αὐξάνεσθαι καὶ ζῆν ἄχρι περ ἂν ἡ τοῦ 
-Z//15/2	σώματος ἀντέχῃ σύστασις, οὐδὲν ἧττον ἡμῖν ὑπάρχει κἀκείνοις. 
-Z//15/3	ὁ δὲ νοῦς μόνος ἐστὶ τῶν ἐν ἡμῖν θειότητος. ὅτι δὲ καὶ 
-Z//15/4	δεσπόζει τοῦ ζῴου παντός, εὔδηλόν ἐστιν ἐκ τοῦ τὴν καθ' ὁρμὴν 
-Z//15/5	κίνησιν ὑπ' αὐτοῦ γίνεσθαι. πρῶτον μὲν γάρ, ὅτε χρὴ κινηθῆναι, 
-Z//15/6	κρῖναι χρῆ τὸν λογισμόν, εἶτα διὰ τῶν νεύρων ὡς δι' ἰνῶν 
-Z//15/7	κινῆσαι τὰ μόρια τοῦ σώματος. αὐτὸς οὖν ἐστιν ὁ πασῶν τῶν 
-Z//15/8	κατὰ τὸ ζῷον [καθ' ὁρμὴν κινήσεων καὶ αἰσθήσεων] ἡγεμών τε καὶ 
-Z//15/9	ἄρχων, ᾧ καὶ πᾶν τὸ σῶμα παρέδοσαν ὑπηρεσίαν αὐτῷ 
-Z//15/10	ξυναθροίσαντες οἱ θεοί. 
-Z//16/1	ὅτι ὅσον μὲν ἐπὶ τὸ τὴν λογιστικὴν ψυχὴν ἐνδεδέσθαι θνητῷ 
-Z//16/2	σώματι, τὴν κεφαλὴν ἤρκει διαπλασθῆναι μόνον· καὶ μάλιστα ὅτι 
-Z//16/3	τὰ τῶν αἰσθήσεων ὄργανα κατ' αὐτὴν ἐγένοντο προσήκοντα. τὴν δὲ 
[0057]  [097]  []  []

-Z//16/4	κατὰ τόπον κίνησιν, πῶς ἂν τὸ ζῷον ἤνυεν, εἰ μὴ πρῶτον μὲν 
-Z//16/5	ἔσχε μῆκος τὸ σῶμα, δεύτερον δὲ ὄργανα τὰ βαστάζοντά τε τὸ 
-Z//16/6	μῆχος τοῦτο καὶ κινοῦντα; 
-Z//17/1	ὅτι ὁ Πλάτων πᾶσαν ἰδέαν 〈τῶν〉 λόγων ἐπεδείξατο, κάλλιστα 
-Z//17/2	ποιεῖν δυνάμενος. καὶ δὴ καὶ ποιητικωτέραις ἔστιν οὗ χρῆται 
-Z//17/3	λέξεσι, δεῖξαι θέλων, ὅτι καὶ τὸ τοιοῦτον τῆς ἑρμηνείας 
-Z//17/4	εἶδος, ὃ καλοῦσιν οἱ μὲν περιττόν, οἱ δὲ ὑψηλόν, ἱκανὸς ἦν 
-Z//17/5	μεταχειρίζεσθαι. οὐ μὴν Σωκράτη χρώμενον αὐτῷ πεποίηκεν. ἐξ 
-Z//17/6	οὗ δῆλός ἐστι τὸ μὲν ἀκριβῶς κατὰ φύσιν τῆς ἐρμηνείας εἶδος 
-Z//17/7	ἐκείνῳ φυλάξας. τὸ περιττὸν δὲ ἑτέρως προσνείμας πάντων 
-Z//17/8	μέντοι τῶν ἄλλων ὧν μέμνηται σοφιστῶν τὴν ἰδέαν τῆς ἑρμηνείας  
-Z//17/9	ἐμιμήσατο, δηλώσας ἐν τῷδε χρῆσθαι μὲν αὐτῇ δυνάμενον ἑαυτόν, 
-Z//17/10	οὐκ ἀξίαν δὲ δήπου Σωκράτους νομίζοντα. 
-Z//18/1	ὅτι πυρὸς γένη πολλὰ γέγονε κατὰ Πλάτωνα, οἷον φλὸξ τό τε ἀπὸ 
-Z//18/2	τῆς φλογὸς ἀπιόν, ὃ καίει μὲν οὔ, φῶς δὲ τοῖς ὄμμασι παρέχει, 
-Z//18/3	τό τε φλογὸς ἀποσβεσθείσης ἐν τοῖς διαπύροις καταλειπόμενον 
-Z//18/4	αὐτοῦ. κατὰ τοῦτον οὖν τὸν λόγον καὶ τοῦ πυρὸς αὐτοῦ φυλάττων 
-Z//18/5	τις τὴν κατὰ τὸ καίειν ἔννοιαν δυνήσεται λέγειν καὶ τὴν 
-Z//18/6	αὐγὴν ἔχειν μέν τινα θερμότητα, διὰ δὲ τὸ λελεπτύνθαι μὴ 
-Z//18/7	καίειν ἡμῶν τὰ σώματα. διέρχεται γὰρ ἡ λεπτομερὴς οὐσία διὰ 
-Z//18/8	τῶν ἀραιῶν σωμάτων, ὡς ἂν εἴποι τις, ἀψαυστὶ χωρὶς τοῦ 
-Z//18/9	διακρίνειν αὐτὰ καὶ λυπεῖν. 
-Z//19/1	ὅτι εἴπερ ὁμοιοπαθές ἐστι κατὰ Πλάτωνα τὸ περιεχόμενον ἐν 
-Z//19/2	τοῖς ὀφθαλμοῖς τῷ τῆς ἡμέρας φωτὶ καὶ πρὸς τούτῳ γε τὴν 
-Z//19/3	αὐτὴν οὐσίαν ἔχον αὐτῷ, δι' ἣν καὶ ὁμοιοπαθές ἐστιν, 
-Z//19/4	ἀλλοιωθήσεταί γε κατὰ τὸν αὐτὸν τρόπον ἀμφότερα πρὸς τῶν 
-Z//19/5	οἰκείων αἰσθητῶν, ἅπερ ἐστὶν αἱ χρόαι, τῆς τε ἀλλοιώσεως 
-Z//19/6	αἴσθησιν ἕξει. κοινὸν γὰρ τοῦτο πασῶν ἐστι τῶν αἰσθήσεων, 
-Z//19/7	ὅσαι κατὰ δύναμιν λέγονται· τὸ τῶν ὀργάνων ἀλλοιουμένων ὑπὸ 
-Z//19/8	τῶν οἰκείων αἰσθητῶν αἰσθάνεσθαι τὸ ζῷον, αἰσθητικὴν ἔχον ἐν 
-Z//19/9	τοῖς ὀργάνοις δύναμιν. ὡς εἴ γε τὸ μὲν ἀλλοιοῦσθαι τοῖς 
-Z//19/10	ὀργάνοις τῶν αἰσθήσεων ὑπάρχοι, τὸ δὲ διαγνωστικὸν τῆς 
-Z//19/11	ἀλλοιώσεως μὴ παρείη, πλέον οὐδὲν ἕξει τὸ ζῷον εἰς τὴν τῶν 
-Z//19/12	ἐκτὸς ὑποκειμένων γνῶσιν.  
-Z//20/1	ὅτι γελοιότατοί εἰσιν οἱ τὸ κατὰ τοὺς ὀφθαλμοὺς πνεῦμα 
-Z//20/2	αὐγοειδές τε καὶ φωτοειδὲς εἶναι συγχωροῦντες, ἀφαιρούμενοι 
-Z//20/3	δὲ τὸν ἥλιον αἰσθήσεως ὀπτικῆς. 
-Z//21/1	ὅτι δι' ὅλου τοῦ κόσμου τὴν ψυχὴν αὐτοῦ διεληλυθέναι φησὶ ὁ 
-Z//21/2	Πλάτων λέγων οὕτω· ψυχὴν δὲ εἰς τὸ μέσον αὐτοῦ θεὶς διὰ 
-Z//21/3	παντὸς ἔτεινεν. εἴπερ οὖν διὰ παντός φησι τοῦ κόσμου τετάσθαι 
-Z//21/4	τὴν ψυχὴν αὐτοῦ, πολὺ δήπου μᾶλλον διὰ τοῦ ἡλίου. 
-Z//22/1	ὅτι τὸ ἐκπίπτον τῶν ὀφθαλμῶν αὐγοειδὲς πνεῦμα πλῆττον τὸν 
-Z//22/2	πέριξ ἀέρα μεταβάλλει 〈αὐτὸν〉 πρὸς τὴν ἑαυτοῦ ποιότητα, 
-Z//22/3	καθάπερ ὁ ἥλιος τὸν ἀέρα τῆς ἀλλοιώσεως κατ' εὐθείας γραμμὰς 
-Z//22/4	γινομένης. ὅταν μὲν οὖν λαμπρὸν ᾖ τὸ αἰσθητόν, ὡς ἀλλοιοῦν 
-Z//22/5	καὶ αὐτὸ τὸν ἑαυτοῦ πέριξ ἀέρα, συνάπτει τὴν ἀλλοίωσιν τῇ 
-Z//22/6	γιγνομένῃ διὰ τοῦ παρ' ἡμῶν ἐκρέοντος αὐγοειδοῦς πνεύματος, 
-Z//22/7	ὅταν γε μὴ πολὺ τὸ μέσον ἡμῶν τε κἀκείνου διάστημα τυγχάνῃ 
-Z//22/8	καὶ ταύτην ἴσχῃ τὴν ὁδὸν ἡ αἴσθησις. ὅταν δὲ μὴ τὸ κατὰ τὸν 
-Z//22/9	πέριξ ἀέρα ᾖ φωτοειδές, ἀλλοιοῦταί τε καὶ κατασβέννυται τὸ 
-Z//22/10	παρ' ἡμῶν ἐκρέον. 
-Z//23/1	ὅτι μεταβολὴ ταχεῖα τοῦ πέριξ ἀέρος, ὅταν γε ᾖ πεφωτισμένος 
-Z//23/2	ὑπὸ τῶν χρωμάτων, γίνεται. καὶ τούτων γέ ἐστιν πρώτως ἡ ὄψις 
-Z//23/3	αἰσθητική, δευτέρως δὲ τοῦ συνεμφαίνεσθαι τὸ μέγεθος τοῦ  
-Z//23/4	κεχρωσμένου σώματος, ὥσπερ γε καὶ τὸ σχῆμα καὶ τὸ μεταξὺ 
-Z//23/5	διάστημα καὶ τὴν πρὸς τὰ παρακείμενα κοινωνίαν. 
-Z//24/1	ὅτι ἐν ταῖς κοιλίαις τοῦ ἐνκεφάλου περιέχεται πνευματώδης 
-Z//24/2	οὐσία, πρὸς τὰς κατὰ προαίρεσιν ἐνεργείας ἐπιτήδειος τῇ ψυχῇ, 
-Z//24/3	δι' ὅλης ἐκτεταμένη τῆς οὐσίας τοῦ ἐνκεφάλου. καὶ δέδεικται τῷ 
-Z//24/4	Γαληνῷ τοῦτο τὸ πνεῦμα γεννώμενον ἐν ταῖς κοιλίαις αὐτοῦ, 
-Z//24/5	ὅπερ ἐν μὲν ταῖς ἐγρηγόρσεσιν ἔξω τεταμένον ἐπὶ πάντα τὰ τῶν 
-Z//24/6	αἰσθήσεων ὄργανα, κατὰ δὲ τοὺς ὕπνους, ὅταν ξηρότερον ἑαυτοῦ 
-Z//24/7	γεγονὸς ᾖ, κεκμηκὸς εἰς τὸ βάθος συνδύει δεόμενον ἀναπαύσεώς 
-Z//24/8	τε ἅμα καὶ θρέψεως. 
-Z//25/1	ὅτι τὰ μὲν ἄλλα τῆς αἰσθήσεως ὄργανα ἐξ αἵματος τρέφεται. τῷ 
-Z//25/2	δὲ κατὰ τὰς κοιλίας τοῦ ἐγκεφάλου πνεύματι (ἀπὸ γὰρ τούτων 
-Z//25/3	ἐδείχθη τὸ πρῶτον ὄργανον γιγνόμενον εἰς τὰς ἐνεργείας τῆς 
-Z//25/4	ψυχῆς) τὸ διὰ τῶν ἀρτηριῶν ἐπ' αὐτὰς ἀφικούμενον πνεῦμα, 
-Z//25/5	προσωφελούμενόν τι, κἀκ τῆς ἀναπνοῆς παρέχει τὴν τροφήν. ἅτε 
-Z//25/6	οὖν ἐν τῷ βάθει τοῦ σώματος ἀμφοτέρων τῶν τροφῶν οὐσῶν 
-Z//25/7	καταφέρεται τὸ πνεῦμα πρὸς τὸ βάθος. 
-Z//26/1	ὅτι τοῦ ὁμαλύνεσθαι τὰ καθ' ὅλον τὸ σῶμα βέλτιόν ἐστιν 
-Z//26/2	αἰτιᾶσθαι τὸ ἔμφυτον θερμόν, ὡς καὶ τοῦτ' ἐδίδαξεν ἡμᾶς ὁ 
-Z//26/3	Ἱπποκράτης. συνδύον γὰρ ἐν τοῖς ὕπνοις εἰς τὸ βάθος ἐκπέπτει 
-Z//26/4	μὲν καὶ τὰ κατὰ τὴν γαστέρα περιεχόμενα σιτία, καὶ τοὺς κατὰ 
-Z//26/5	τὰς φλέβας χυμοὺς ἡμιπέπτους τε καὶ ἀπέπτους εἰς τέλος ἄγει 
-Z//26/6	πέψεως. καὶ διὰ τοῦτο κρᾶσιν ὁμαλὴν πᾶν τὸ σῶμα ἴσχει, 
-Z//26/7	μηδαμόθι μηδὲν ἡμιπέπτου τε καὶ ἀπέπτου καταλειπόμενον.  
-Z//26/8	γενομένης δὲ πολλῆς μὲν ἡσυχίας βραχυόνειρος ὕπνος ἐμπίπτει, 
-Z//26/9	καταλειφθεισῶν δὲ κινήσεων μειζόνων, οἷα καὶ ἐν οἷς ἂν τόποις 
-Z//26/10	λείπωνται, τοιαῦτα καὶ τοσαῦτα παρέσχοντο ἀφομοιωθέντα ἐντός, 
-Z//26/11	ἔξω τε ἐγερθεῖσιν ἀπομνημονευόμενα φαντάσματα. 
-Z//27/1	ὅτι δοκεῖ καὶ Πλάτωνι καὶ τοῖς γεωμετρικοῖς ἀνδράσιν ἀπὸ τῶν 
-Z//27/2	λείων καὶ λαμπρῶν ἀνακλασθεῖσαν τὴν ὄψιν ἡμῶν ἐν ἴσαις 
-Z//27/3	γωνίαις ὁρᾶν. ὡς μὴ τῶν Ἐπικουρείων εἰδώλων ἀνακλᾶσθαι 
-Z//27/4	δυναμένων, ἐθλάσθῃ τε γὰρ ἂν οὕτω καὶ συνεχύθῃ. 
-Z//28-34t/1	{〈ΕΚ ΤΟΥ ΔΕΥΤΕΡΟΥ ΥΠΟΜΝΗΜΑΤΟΣ〉} 
-Z//28/1	(ὅτι δύο τὰ πρῶτα) † ὅτι ἐὰν μὴ δέξηταί τις, ὅτι καὶ τὸ πάνυ 
-Z//28/2	θερμὸν καὶ τὸ πάνυ ψυχρὸν ὀδυνηρὰ τοῖς αἰσθητικοῖς γίνεται 
-Z//28/3	σώμασι διαιροῦντα καὶ σχίζοντα τὴν συνέχειαν αὐτῶν (ἔστι γὰρ 
-Z//28/4	καὶ οὗτος ὁ λόγος οὐκ ἀπόβλητος, ὡς ἐν τοῖς περὶ τῆς τῶν 
-Z//28/5	ἁπλῶν φαρμάκων δυνάμεως ἐπιδέδεκται, ὡς μὴ συγχωρῶν ὑπ' αὐτῶν 
-Z//28/6	διασπᾶσθαι τὴν οὐσίαν), δύο λοιπὸν τὰ πρῶτα καὶ γενικώτατα 
-Z//28/7	πάθη ποιητικὰ τῶν ἀλγημάτων ἐρεῖ· συνεχείας τε λύσιν καὶ τὴν 
-Z//28/8	κατὰ ποιότητα μεταβολήν, ἀθρόαν ἐκ τοῦ θερμαίνεσθαι καὶ 
-Z//28/9	ψύχεσθαι γινομένην, ὡς εἶναι τὸ ἀλγεινὸν πάθος ἀλλοίωσιν 
-Z//28/10	ἀθρόαν κατὰ ποιότητα καὶ συνεχείας λύσιν. 
-Z//29/1	ὅτι εἰ ἐκ διεστώτων στοιχείων, οἵαιπερ αἱ ἄτομοι λέγονται 
-Z//29/2	πρὸς τῶν τιθεμένων αὐτὰς, συνέκειτο τὰ σώματα ἡμῶν, οὐκ ἂν  
-Z//29/3	ἤλγησεν ὡς Ἱπποκράτης φησίν. συνέρχονται γὰρ αὗται 
-Z//29/4	κατ' αὐτοὺς καὶ πάλιν ἀποχωρίζονται, διαίρεσιν δὲ οὐδεμίαν 
-Z//29/5	οὐδὲ ἀλλοίωσιν ἴσχουσιν. 
-Z//30/1	ὅτι πρόδηλον, ὡς τῶν περὶ πόνου λελεγμένων τἀναντία περὶ τῆς 
-Z//30/2	ἡδονῆς ἐννοητέον ἐστίν. ἐὰν γὰρ τῶν διαφθειρόντων τὴν κατὰ 
-Z//30/3	φύσιν κρᾶσιν ἢ συνέχειαν ἐπανόρθωσίς τις γίνηται πρὸς τὸ κατὰ 
-Z//30/4	φύσιν ἄγουσα, τὴν μὲν ἀγωγὴν αὐτῆς ἡδὺ πάθος ἐροῦμεν, τὴν δὲ 
-Z//30/5	αἴσθησιν αὐτῆς ἡδονήν. 
-Z//31/1	ὅτι οὐ δεῖ ἐννοεῖν περὶ τῶν θλιβομένων σωμάτων, ὡς ἐκφεύγει 
-Z//31/2	τὰ εἰρημένα δύο γένη. καὶ γὰρ καὶ τὸ τεινόμενον βιαίως καὶ τὸ 
-Z//31/3	θλιβόμενον καὶ τὸ θλώμενον εἰς κίνδυνον ἥκει τοῦ διασπασθῆναί 
-Z//31/4	τε καὶ φθαρῆναι. 
-Z//32/1	ὅτι εἰ τὸ παρὰ φύσιν καὶ βίαιον γινόμενον ἀθρόον παρ' ἡμῖν 
-Z//32/2	πάθος ἀλγεινόν, τὸ ἄνευ βίας, ὃ μετ' εὐπετείας ὁ Πλάτων 
-Z//32/3	ὠνόμασεν, ἀναίσθητον εἰκότως γίνεται, λεληθυῖαν ἴσχον διὰ 
-Z//32/4	βραχύτητα τὴν μεταβολήν. 
-Z//33/1	ὅτι τὸ βίαιον οὐκ ἔχοντα τὰ περὶ τὴν ὄψιν παθήματα· διὰ τοῦτο 
-Z//33/2	καὶ τῶν ἀλγημάτων ἐστὶν ἐλευθέρα κατὰ τὰς ἰδίων αἰσθητῶν 
-Z//33/3	διαγνώσεις. ὄψιν δὲ ἀκουστέον τὴν ὀπτικὴν δύναμιν, οὐ τὴν 
-Z//33/4	ἐνέργειαν αὐτῆς, ὥσπερ οὐδὲ τὸ ὄργανον, ὅπερ ἐστὶν ὀφθαλμός.  
[0057]  [097]  []  []

-Z//33/5	οὐ γὰρ ὄψεως μόνης οὗτός γε ἀλλὰ καὶ ἁφῆς ἐστιν ὄργανον, ἥτις 
-Z//33/6	ὑπὸ τῶν ἰδίων αἰσθητῶν εἰς ὀδυνηρὰς ἄγεται διαθέσεις. ὥστε 
-Z//33/7	καθ' ὅσον ἐστὶν ὄργανον ὄψεως, οὐδὲν ὀδυνηρὸν ὑπὸ τῶν ἰδίων 
-Z//33/8	αἰσθητῶν πάσχει. 
-Z//34/1	ὅτι ὅσα ἱκανῶς παχυμερῆ, τούτων αἱ ὀδυναὶ σφοδρόταται 
-Z//34/2	γίνονται. διὰ τοῦτο γοῦν καὶ τὴν ἁφῆν ὀδυνηροτάτην ἐν πολλοῖς 
-Z//34/3	πάθεσιν ἀποτελεῖσθαι συμβαίνει, διότι τὸ μόριον αὐτῆς, ἐν ᾧ 
-Z//34/4	γίνεται, γεωδέστατον τῶν ἄλλων ἐστίν, ὥσπερ γε τὸ τῆς ὄψεως 
-Z//34/5	φωτοειδέστατον, ὅπερ ἐστίν, ὡς ἐπιδέδεικται, τὸ 
-Z//34/6	κρυσταλλοειδὲς ὑγρόν, τὸ ἐν τοῖς ὀφθαλμοῖς διαυγές. εἰκότως 
-Z//34/7	οὖν ἡ ὄψις ἥκιστα λυπεῖται πρὸς τῶν ἰδίων αἰσθητῶν τῆς 
-Z//34/8	ὑπερβολῆς. ἐφεξῆς δὲ τῆς ἀκοῆς ἐστιν ἴδιον ὄργανον, εἶτα 
-Z//34/9	τρίτον αὐτῆς τὸ τῆς ὀσφρήσεως, καὶ τέταρτον τὸ τῆς γεύσεως, 
-Z//34/10	ὕστατον δὲ πάντων [τὸ τῆς ἁφῆς]... 
-Z//34/11t	{(λείπει τετράδιον)}  