
[0057]  [013]  []  []

-Z/2/779/t1	{ΓΑΛΗΝΟΥ ΠΕΡΙ ΦΛΕΒΩΝ ΚΑΙ 
-Z/2/779/t2	  ΑΡΤΗΡΙΩΝ ΑΝΑΤΟΜΗΣ.} 
-Z/2/779/1	  Σύνοψιν φλεβῶν καὶ ἀρτηριῶν ἀνατομῆς, 
-Z/2/779/2	Ἀντίσθενες φίλτατε, βουληθέντι σοι παρ' ἐμοῦ δοθῆναι 
-Z/2/779/3	μνήμης ἕνεκεν ὧν ἐθεάσω δεικνυμένων ἐν πιθήκου σώματι, 
-Z/2/779/4	διὰ τούτου τοῦ λόγου πεποίημαι. ἡ δὲ ἀκριβεστέρα ἐξή-
-Z/2/779/5	γησις οὐ τούτων μόνων, ἀλλὰ καὶ τῶν ἄλλων ἁπάντων 
[0057]  [013]  []  []

-Z/2/779/6	μορίων, ἐν ταῖς ἀνατομικαῖς ἐγχειρήσεσι λέγεται. νυνὶ δὲ, 
-Z/2/779/7	ἵνα καὶ σαφὴς ὁ λόγος γένοιτο, δένδρου πρέμνον ἐννόησόν  
-Z/2/780/1	τι κάτω μὲν εἰς πολλὰς ῥίζας, ἄνω δὲ εἰς ἀκρέμονας σχι-
-Z/2/780/2	ζομένου. οὕτω γὰρ οὐχ Ἱπποκράτης μόνος, ἀλλὰ καὶ οἱ 
-Z/2/780/3	μετ' αὐτὸν οἱ δοκιμώτατοι τῶν ἀνατομικῶν εἰκάζουσιν. αἱ 
-Z/2/780/4	μὲν οὖν εἰς τὴν γαστέρα καὶ ἔντερα καθήκουσαι φλέβες 
-Z/2/780/5	ἀνάλογοι ῥίζαις εἰσίν· ἣν δὲ ὀνομάζουσιν ἡπατῖτίν τε καὶ 
-Z/2/780/6	κοίλην, οἷόν τι πρέμνον ἁπασῶν ὑπάρχει τῶν καθ' ὅλον τὸ 
-Z/2/780/7	σῶμα φλεβῶν. οὕτω δὲ καὶ τῶν ἀρτηριῶν ἐκ τῆς καρδίας 
-Z/2/780/8	πεφυκυιῶν αἱ μὲν εἰς τὸν πνεύμονα κατασχιζόμεναι ῥίζαις 
-Z/2/780/9	τισὶν ἐοίκασιν· ἣν δὲ Ἀριστοτέλης μὲν ἀορτὴν, οἱ δὲ ἄλ-
-Z/2/780/10	λοι ἀρτηρίαν μεγάλην ὀνομάζουσιν, ἀνάλογός ἐστι καὶ αὐτὴ 
-Z/2/780/11	στελέχει φυτοῦ. πρῶτον οὖν σε τῶν ἑπτὰ κατὰ τὴν γαστέρα 
-Z/2/780/12	καθηκουσῶν ἀναμνήσω, μίαν ἀρχὴν ἐχουσῶν ἁπασῶν ἐκεῖνο 
-Z/2/780/13	τὸ μέρος τοῦ ἥπατος, ὃ καλοῦσι πύλας. ἐντεῦθεν γὰρ ἐκ-
-Z/2/780/14	φυομένη μεγάλη τις φλὲψ ἀποτείνεται λοξὴ πρός τε τὰ 
-Z/2/780/15	κάτω καὶ ἄλλα τοῦ ζώου μόρια, κατὰ μέσην πως μάλιστα 
-Z/2/780/16	τὴν δωδεκαδάκτυλον ὑπὸ Ἡροφίλου καλουμένην ἔκφυσιν.  
-Z/2/781/1	ὀνομάζει δ' οὕτως ἐκεῖνος τὴν ἀρχὴν τοῦ ἐντέρου, πρὶν εἰς 
-Z/2/781/2	ἕλικας ἑλίττεσθαι. καὶ μὲν δὴ καὶ δίδωσι ταύτῃ πρώτην 
-Z/2/781/3	βραχεῖάν τινα φλέβα, μόνην ἐπ' ἐνίων φαινομένην, ὡς τὸ 
-Z/2/781/4	πολὺ δὲ καὶ σὺν ἄλλαις τριχοειδέσι τῇ λεπτότητι, πρός τε 
-Z/2/781/5	τὴν ἔκφυσιν ἰούσαις καὶ τὸ πάγκρεας, ὅπερ ἔνιοι καλλί-
-Z/2/781/6	κρεας ὀνομάζουσι. ἀδὴν δ' ἐστὶν οὗτος ὑποβεβλημένος 
-Z/2/781/7	ταῖς ἐνταῦθα κατασχιζομέναις ἀρτηρίαις καὶ φλεψίν. καὶ 
-Z/2/781/8	ἄλλη δέ τις φλὲψ μικρὰ πρὸς τὸν πυλωρὸν ἀναφερομένη 
-Z/2/781/9	τῷ περὶ τοῦτον καὶ πρὸ τούτου μέρει τῆς γαστρὸς 
-Z/2/781/10	διασπείρεται. τῶν δὲ ἀξιολόγων ἀποφύσεων τῆς ἐπὶ πύλας 
-Z/2/781/11	φλεβὸς πρώτη μέν ἐστιν ἡ εἰς τὸ σιμὸν τῆς γαστρὸς φε-
-Z/2/781/12	ρομένη, δευτέρα δὲ ἡ εἰς τὸν σπλῆνα. τισὶ μέντοι τῶν 
-Z/2/781/13	πιθήκων ἡ μὲν ἀπόφυσίς ἐστι μία, σχίζεται δὲ αὐτίκα 
-Z/2/781/14	δίχα, καὶ τὸ μὲν ἕτερον ἐπὶ τὴν γαστέρα, τὸ δὲ ἕτερον 
-Z/2/781/15	ἐπὶ τὸν σπλῆνα φέρεται. καὶ μὴν ὁπότε δύο εἰσὶν αἱ φλέ-
-Z/2/781/16	βες, αὗται καὶ τότε ψαύουσιν ἀλλήλων κατὰ τὴν ἔκφυσιν. 
-Z/2/781/17	ἡ μὲν οὖν ἐπὶ τὸ σιμὸν τῆς γαστρὸς ἰοῦσα πλησίον ἐκ-
-Z/2/781/18	φύεται τοῦ πυλωροῦ. καλεῖται δ' οὕτω τὸ κάτω πέρας  
-Z/2/782/1	αὐτῆς, ἐν τοῖς δεξιοῖς μέρεσι κείμενον ἐγγὺς τοῦ ἥπατος· 
-Z/2/782/2	ἱκανῶς γάρ ἐστι λοξὴ τὴν θέσιν ἐν τοῖς ζώοις τούτοις ἡ 
-Z/2/782/3	κοιλία. κατασχίζεται δὲ οὐκ ἔτ' εἴσω παρ' αὐτῆς τὸ σιμὸν 
-Z/2/782/4	ἡ φλὲψ ἥδε. τὰ γὰρ ἐν τοῖς ἀριστεροῖς πάντα μέχρι τῆς 
-Z/2/782/5	κατὰ τὸν στόμαχον ἐκφύσεως ἕτεραι διαπλέκουσι φλέβες 
-Z/2/782/6	ἀπεσχισμέναι τῆς ἐπὶ τὸν σπλῆνα φερομένης. ἱκανῶς γὰρ 
-Z/2/782/7	αὕτη μικρὰς καὶ πολλὰς ἐν τῇ διόδῳ τριχοειδεῖς φλέβας 
-Z/2/782/8	εἰς τὸ πάγκρεας ἐκφύει. ἔπειτα, ἂν ἤδη πλησίον ᾖ τοῦ 
-Z/2/782/9	σπληνὸς, ἀξιόλογον ἀπόφυσιν ἑαυτῆς ἐπὶ τὰ σιμὰ πέμπει 
-Z/2/782/10	τῆς γαστρός. ὅσον δὲ αὐτῆς ἐπιβαίνει τῷ σπληνὶ, κατὰ 
-Z/2/782/11	τὸ μέσον αὐτοῦ μάλιστα τὴν θέσιν ἔχει, κᾄπειτα ἐνταῦθα 
-Z/2/782/12	διασχιζόμενον ὅλῳ τῷ σιμῷ τοῦ σπλάγχνου μετέωρον ὑπο-
-Z/2/782/13	φέρεται, πολλὰς εἰς αὐτὸν οἷον ῥίζας τινὰς ἐμβαλών. οὐ 
-Z/2/782/14	μὴν ἐνταῦθά γε κατασχίζεται πᾶν, ἀλλ' ἱκανῶς ἀξιόλογον 
-Z/2/782/15	ἑκάτερόν ἐστι τῶν περάτων αὐτοῦ. καὶ τοίνυν καὶ φέρεται 
-Z/2/782/16	τὸ μὲν ἀπὸ τῆς κεφαλῆς τοῦ σπληνὸς ἐπὶ τὰ κυρτὰ τῆς 
-Z/2/782/17	γαστρὸς, τὸ δὲ ἀπὸ τῆς τελευτῆς εἰς τὴν ἀριστερὰν ἐπι-
-Z/2/782/18	πλόου μοῖραν· ἐπίπλουν δὲ λέγειν ἢ ἐπίπλοον οὐ διοίσει.  
-Z/2/783/1	ταῦτα μὲν οὖν ὡς τὸ πολὺ φαίνεται. σπανίως δέ ποτε καὶ 
-Z/2/783/2	πρὶν ἐπὶ τὴν κεφαλὴν ἐλθεῖν τοῦ σπληνὸς, ἡ μεγάλη φλὲψ 
-Z/2/783/3	ἀναφέρεται πρὸς τὰ κυρτὰ τῆς γαστρὸς, ἀποφύσεις ἑαυτῆς 
-Z/2/783/4	πρός τε τοὐπίλοιπον τοῦ σπληνὸς φέρουσα καὶ πρὸς τὰ 
-Z/2/783/5	σιμὰ τῆς γαστρὸς ἄχρι τοῦ στόματος αὐτῆς. τρίτη δ' ἐπὶ 
-Z/2/783/6	ταῖς εἰρημέναις ἀποφύεται τῆς μεγάλης φλεβὸς, ὁμοίως 
-Z/2/783/7	ἐκείναις εἰς τὰ ἀριστερὰ μέρη διαπλέκουσα τὸ τελευταῖον με-
-Z/2/783/8	σεντέριον τῶν μεγάλων ἐντέρων ἄχρι τῆς ἕδρας, ὥσπερ γε 
-Z/2/783/9	καὶ μετ' αὐτὴν ἑτέρα τις ἐκ τῶν δεξιῶν μερῶν τῆς μεγά-
-Z/2/783/10	λης φλεβὸς ἀποφυομένη παρὰ τὸν πυλωρὸν ἀναφέρεται 
-Z/2/783/11	πρὸς τὸ κυρτὸν τῆς γαστρός. ἀποφύσεις δὲ αὐτῆς ἀνιού-
-Z/2/783/12	σης εἰς τοὐπίπλοον γίνονται κατὰ τὸ δεξιὸν αὐτοῦ μέρος, 
-Z/2/783/13	ὁποῖόν τε μάλιστα θέσιν ἀντικειμένην ἔχουσαι τῇ μικρὸν 
-Z/2/783/14	ἔμπροσθεν ἀπὸ τῆς τελευτῆς τοῦ σπληνὸς εἰς αὐτὸ φέρεσθαι 
-Z/2/783/15	λελεγμένῃ. καὶ μετ' αὐτὴν δὲ φλὲψ ἄλλη τῆς με-
-Z/2/783/16	γάλης ἀποφύεται φλεβὸς ἐν τοῖς δεξιοῖς μέρεσιν αὐτῆς, 
-Z/2/783/17	εἰς τὸ ταύτῃ τοῦ κώλου μεσεντέριον κατασχιζομένη. τὸ δ' 
-Z/2/783/18	ὑπόλοιπον ἅπαν τῆς φλεβὸς, ἣν ἀπὸ τῶν πυλῶν ἔφην  
-Z/2/784/1	ὁρμᾶσθαι, πρὸς τὸ μέσον ἥκει τῶν προειρημένων δύο με-
-Z/2/784/2	σεντερίων, ὃ δὴ καὶ πλείστας ἔχει φλέβας, εἰς πρώτην μὲν 
-Z/2/784/3	τὴν νῆστιν, εἶθ' ἑξῆς τὸ λεπτὸν ἔντερον ἅπαν κατασχι-
-Z/2/784/4	ζόμενον. ἡ τελευτὴ δ' αὐτοῦ τό τε τυφλὸν ἔντερον δια-
-Z/2/784/5	πλέκει καί τι μέρος μικρὸν τοῦ συνάπτοντος αὐτῷ κώλου. 
-Z/2/784/6	αὕτη μὲν ἡ νομὴ τῆς ἀπὸ πυλῶν φλεβὸς εἰς ἔντερα καὶ 
-Z/2/784/7	σπλῆνα καὶ γαστέρα. καὶ μὲν δὴ καὶ αἱ τοῦ ἐπιπλόου 
-Z/2/784/8	φλέβες ἅπασαι τούτων τῶν φλεβῶν ἀποβλαστήματά εἰσιν, 
-Z/2/784/9	αἱ μὲν ἐν τοῖς ἀριστεροῖς αὐτοῦ καὶ δεξιοῖς μέρεσιν, ὡς 
-Z/2/784/10	ὀλίγον ἔμπροσθεν εἶπον, αἱ δὲ τῆς ἐμπροσθίας τε καὶ 
-Z/2/784/11	μέσης χώρας, ἐκ τῶν κατὰ τὰ κυρτὰ τῆς γαστρός. αἱ δὲ 
-Z/2/784/12	τῆς ὑποβεβλημένης ταύτῃ, μικραὶ παντελῶς ὑπάρχουσαι, 
-Z/2/784/13	τὴν γένεσιν ἐκ τῶν κατὰ τὰ σιμὰ τῆς γαστρὸς ἔχουσι 
-Z/2/784/14	φλεβῶν. ἀναμιμνήσκω δέ σε καὶ ὅτι τῶν τὸ κυρτὸν τῆς 
-Z/2/784/15	γαστρὸς διαπλεκουσῶν φλεβῶν δύο οὐσῶν ὡς ὀλίγον ἔμπρο-
-Z/2/784/16	σθεν εἴρηται, τὰ πέρατα συνάπτεται πρὸς ἄλληλα, καὶ ὅτι 
-Z/2/784/17	μετέωρος ἑκατέρα τῶνδε τῶν φλεβῶν ὑμέσιν ἐποχουμένη  
-Z/2/785/1	τισὶν ἐκπεριέρχεται τὸ κυρτὸν τῆς γαστρός. οὐ μὴν αἵ γε 
-Z/2/785/2	κατὰ τὸ σιμὸν αὐτῆς, ἀλλ' ἄντικρυς αὐτῷ τῷ τῆς γαστρὸς 
-Z/2/785/3	ἐκφυόμεναι σώματι τὴν σχέσιν ἐν ἐκείνῳ ποιοῦνται. τοῦ 
-Z/2/785/4	μέντοι σπληνὸς ἡ φλὲψ ὁμοίως ταῖς κατὰ τὰ κυρτὰ τῆς 
-Z/2/785/5	γαστρὸς ὑμέσιν ὀχουμένη τὸ σιμὸν πᾶν ὑπελήλυθεν. εἰσὶ 
-Z/2/785/6	δὲ καὶ ἄλλαι φλέβες ἐν τῷ τῶν μικρῶν ἐντέρων μεσεντερίῳ 
-Z/2/785/7	τῷ μέσῳ, περαίνουσαι πρὸς ἀδένας τινὰς ἐνταυθοῖ κειμέ-
-Z/2/785/8	νους. τῆς δὲ μεγάλης φλεβὸς τῆς ἐπὶ πύλας, ἧς ἀποβλα-
-Z/2/785/9	στήματά εἰσιν αἱ προειρημέναι πᾶσαι, καὶ ἄλλαι τινὲς ἀπο-
-Z/2/785/10	φύονται, τοσαῦται τὸν ἀριθμὸν, ὅσοι περ ἂν ὦσιν οἱ 
-Z/2/785/11	λοβοὶ τοῦ ἥπατος· εἰς ἕκαστον γὰρ αὐτῶν κατασχίζεται μία. 
-Z/2/785/12	καὶ τοίνυν ἡ τροφὴ διὰ μὲν τῶν εἰς τὴν γαστέρα καὶ τὰ 
-Z/2/785/13	ἔντερα καθηκουσῶν φλεβῶν ἐπὶ τὰς πύλας ἀναφέρεται 
-Z/2/785/14	ταύτας· διό μοι καὶ δοκοῦσιν οἱ ἀρχαῖοι προσαγορεῦσαι τὸ 
-Z/2/785/15	χωρίον οὕτως· ἐντεῦθεν δὲ εἰς ὅλον τὸ ἧπαρ ἀφικνεῖται 
-Z/2/785/16	φερομένη διὰ τῶν εἰς τοὺς λοβοὺς αὐτοῦ κατασχιζομένων 
-Z/2/785/17	φλεβῶν. 
-Z/2/785/18	  Ἐντεῦθεν δὲ αὖθις εἰς ἑτέρας μεταλαμβά- 
-Z/2/786/1	νεται φλέβας, ἐν μὲν τοῖς κυρτοῖς τοῦ ἥπατος τεταγμέ-
-Z/2/786/2	νας, ἀποφυομένας δὲ ἄλλης μεγίστης φλεβὸς, ἣν δι' αὐτὸ 
-Z/2/786/3	τοῦτο κοίλην ὀνομάζουσιν. ἀπὸ ταύτης δὲ καὶ αἱ εἰς ὅλον 
-Z/2/786/4	τὸ σῶμα παράγουσαι τὸ αἷμα φλέβες διεκφύονται. ἐκπί-
-Z/2/786/5	πτουσα γὰρ ἑκατέρως τοῦ ἥπατος, ἄνω μὲν ἐκ τῶν φρενῶν 
-Z/2/786/6	ἐπὶ τὴν καρδίαν ἀναφέρεται, κάτω δὲ ἐπὶ τὴν ῥάχιν κατα-
-Z/2/786/7	κάμπτεται, κᾀνταῦθα ἐπιβαίνει τῇ μεγάλῃ ἀρτηρίᾳ, τῇ 
-Z/2/786/8	ἀπὸ τῆς καρδίας, ὀλίγον ἀνωτέρω τῶν φρενῶν. ἀποφύονται 
-Z/2/786/9	δὲ φλέβες, ἀπὸ μὲν τῆς ἄνω φερομένης αἵδε. πρώτη μὲν 
-Z/2/786/10	συζυγία κατ' αὐτὰς τὰς φρένας. εἶθ' ἑξῆς τριχοειδεῖς τινες 
-Z/2/786/11	πλείους εἴς τε τοὺς διαφράττοντας ὑμένας τὸν θώρακα 
-Z/2/786/12	καὶ τὸν περικάρδιον χιτῶνα. μετ' αὐτὰς δ' ἱκανῶς ἀξιόλο-
-Z/2/786/13	γος εἰς τὸ τῆς καρδίας οὖς τὸ δεξιόν· ἐκ δὲ τοῦ ὠτὸς εἴς τε 
-Z/2/786/14	τὴν δεξιὰν κοιλίαν τῆς καρδίας τὴν μεγάλην, κᾀκ ταύτης 
-Z/2/786/15	εἰς τὸν πνεύμονα, τὸν αὐτὸν ἔχουσα χιτῶνα τῷ τῶν ἀρτη-
-Z/2/786/16	ριῶν. καί τις ἄλλη μικροτάτη κατὰ τὴν ἐκτὸς ἐπιφάνειαν 
[0057]  [013]  []  []

-Z/2/786/17	τῆς καρδίας, εἰς ὅλον τὸ σπλάγχνον διασπειρομένη. κατὰ  
-Z/2/787/1	δὲ τὸν αὐτὸν τρόπον ἐπὶ μὲν τῶν πλείστων ζώων εἰς τὰ 
-Z/2/787/2	τοῦ θώρακος ἀριστερὰ μέρη φέρεται φλὲψ, ἐπιβαίνουσα τῷ 
-Z/2/787/3	πέμπτῳ τοῦ μεταφρένου σπονδύλῳ. τοῖς πιθήκοις δ' ἀνω-
-Z/2/787/4	τέρω βραχὺ τοῦ τῆς καρδίας ὠτὸς ἐν τοῖς δεξιοῖς φλὲψ αὕτη 
-Z/2/787/5	τέτακται, καταφερομένη μὲν ὁμοίως κατὰ τὴν ῥάχιν, εἰς 
-Z/2/787/6	ἅπαντα δὲ διανεμομένη τὸν θώρακα, πλὴν δυοῖν, ἔστι δ' 
-Z/2/787/7	ὅτε τριῶν τῶν πρώτων μεσοπλευρίων. παρελθοῦσα γὰρ ἡ 
-Z/2/787/8	κοίλη τὴν καρδίαν ἐπὶ τὰς σφαγὰς ἀναφέρεται, πρώτην 
-Z/2/787/9	μὲν τὴν εἰρημένην ἀποφύουσα φλέβα, μικρὰς δὲ ἄλλας 
-Z/2/787/10	ἐφεξῆς, τὰς μὲν ἀραχνοειδεῖς, τὰς δὲ τριχοειδεῖς ἐπιπέμ-
-Z/2/787/11	πουσα τοῖς διαφράττουσιν ὑμέσιν τὸν θώρακα καὶ τῷ κα-
-Z/2/787/12	λουμένῳ θυμῷ. πλησίον δὲ ἤδη τῶν σφαγῶν γενομένη 
-Z/2/787/13	δίχα σχίζεται, καὶ τῶν μορίων αὐτῆς ἑκάτερον ἐγκλινόμενον 
-Z/2/787/14	λοξὸν ἐπὶ τὰ πλάγια βραχὺ τῆς μέσης ἀφίσταται χώρας. 
-Z/2/787/15	ἐφ' ἑκάτερα δὲ πρὸς τὴν κατ' αὐτὰς κλεῖδα ἀναφερόμεναι, 
-Z/2/787/16	ἐν τῇ μεταξὺ φορᾷ τῶν τε ἐπὶ τὰ πρόσω τοῦ θώρακος 
-Z/2/787/17	ἐρχομένων φλεβῶν εἰσὶν αἱ ῥίζαι. καὶ μετὰ ταῦτα 
-Z/2/787/18	ἄλλη συζυγία φλεβῶν μεγάλων σχιζομένων τά τε ἄνω μεσο- 
-Z/2/788/1	πλεύρια τοῦ θώρακος τρέφει καὶ τὰ περὶ τὰς ὠμοπλάτας 
-Z/2/788/2	χωρία καί τινας τῶν ἐν τῷ τραχήλῳ διὰ βάθους μυῶν. 
-Z/2/788/3	ἀπὸ τούτων δὲ τῶν φλεβῶν καὶ αἱ κατὰ τοὺς ἓξ τοῦ τρα-
-Z/2/788/4	χήλου σπονδύλους ἐμπίπτουσαι τοῖς τρήμασιν αὐτῶν φλέ-
-Z/2/788/5	βες ἀναφέρονται μέχρι τῆς κεφαλῆς. καὶ μέντοι καὶ τὸ 
-Z/2/788/6	λοιπὸν ἅπαν, ὅσον πλεῖστόν ἐστιν, ἐπὶ τὰς μασχάλας ἀνα-
-Z/2/788/7	τείνεται. περὶ τῆς φλεβὸς, ἑκατέρωθεν οὔσης δηλονότι 
-Z/2/788/8	μιᾶς, ὥσπερ καὶ περὶ τῶν ἄλλων, ἡ μὲν ἀκριβεστέρα διή-
-Z/2/788/9	γησις ἐν ταῖς ἀνατομικαῖς ἐγχειρήσεσιν λέγεται· συνόψεως 
-Z/2/788/10	δὲ ἕνεκεν χρησίμης τοῖς εἰσαγομένοις εἰρήσεταί τι καὶ νῦν. 
-Z/2/788/11	μία μὲν ἀπόφυσις καθ' ἑκατέραν αὐτῶν μικρὰ, τοῖς ἀπὸ 
-Z/2/788/12	στέρνου φερομένοις ἐπὶ τὸν ὦμον μυσὶ διανεμομένη. δευτέ-
-Z/2/788/13	ρα δ' εἰς αὐτὰ τὰ κατὰ τὴν μασχάλην ἀδενώδη τε καὶ 
-Z/2/788/14	ὑμενώδη σώματα μικρὰ πάνυ. τρίτη δὲ ἀξιόλογος, εἰς μὲν 
-Z/2/788/15	τὰ κάτω φερομένη διὰ τῶν αὐτῶν μερῶν παρατεταμένη· ἡ 
-Z/2/788/16	δ' ἑκατέρα τῇ παρ' αὐτῶν πλευρᾷ τοῦ θώρακος ἄνωθεν 
-Z/2/788/17	κάτω μέχρι τῶν ὑποχονδρίων ὑπὸ τῷ δέρματι τεταμένη μετὰ 
-Z/2/788/18	νεύρου λεπτοῦ. τετάρτη δὲ ἐπὶ ταῖσδε φλὲψ ἀποφύεται  
-Z/2/789/1	τῆς διὰ μασχάλης ἐπὶ χεῖρα φερομένης, εἴς τε τοὺς ἐν τοῖς 
-Z/2/789/2	σιμοῖς τῆς ὠμοπλάτης μῦς διανεμομένη καὶ τὸν κατ' αὐτὴν 
-Z/2/789/3	τὴν μασχάλην τὸν μέγιστον. 
-Z/2/789/4	  Τὸ δὲ λοιπὸν τῆς φλεβὸς ταύτης εἰς ὅλην 
-Z/2/789/5	τὴν χεῖρα κατασχίζεται τρόπῳ τοιῷδε. διὰ μὲν τοῦ βρα-
-Z/2/789/6	χίονος ἄνωθεν κάτω φέρεται, τοῖς ἔνδον μέρεσι παρατετα-
-Z/2/789/7	μένη τοῦ μεγάλου μυός. λαμβάνει δὲ ταύτης τῆς φλεβὸς 
-Z/2/789/8	οὐχ οὗτος μόνον ὁ μῦς, ἀλλὰ καὶ οἱ λοιποὶ σχεδὸν ἅπαν-
-Z/2/789/9	τες οἱ κατὰ τὸν βραχίονα. τῶν δὲ ἀποβλαστημάτων αὐτῆς 
-Z/2/789/10	ἕν τι καὶ αὐτὸ διὰ βάθους φερόμενον ἑλίττεταί πως ἐν 
-Z/2/789/11	κύκλῳ περὶ τὸν βραχίονα, τὴν ὀπίσω χώραν ἐκπεριερχό-
-Z/2/789/12	μενον αὐτοῦ. μετὰ δὲ ταῦτα κατὰ τὴν ἔξω τε καὶ πρόσω 
-Z/2/789/13	χώραν ἀναφέρεται πρὸς τὸ δέρμα. τοὐντεῦθεν δὲ φέρεται 
-Z/2/789/14	κάτω, μέχρι τῆς διαρθρώσεως κατασχιζόμενον. τὸ πέρας 
-Z/2/789/15	δ' αὐτοῦ ποτὲ μὲν ὀλίγον ὑπερβαίνει τὸν ἔξω τοῦ βραχίο-
-Z/2/789/16	νος κόνδυλον, ἔστιν ὅτε δὲ ἐπὶ πλέον ἐκτείνεται, παρά τε 
-Z/2/789/17	τοῦ πήχεως ὀστοῦν κάτω φερόμενον ὑπὸ τῷ δέρματι. τὸ  
-Z/2/790/1	δὲ ἄλλο πᾶν τῆς μεγάλης φλεβὸς ἐπὶ μέσην ἀφικνεῖται τὴν 
-Z/2/790/2	κατ' ἀγκῶνα διάρθρωσιν ἅμα τῷ νεύρῳ τῷ πλησιάζοντι, 
-Z/2/790/3	τοῖς τε ἔνδον μέρεσι τοῖς τῶν ἐνταῦθα μυῶν ἄχρι τῆς ἔν-
-Z/2/790/4	δον κεφαλῆς τοῦ βραχίονος ἀποφύσεις ἐκτεῖνον, οὐδὲν ἧτ-
-Z/2/790/5	τόν τε διὰ βάθους τοῖς ὀπίσω τε καὶ πρόσω. πρὶν δὲ 
-Z/2/790/6	ἐπιβαίνειν τῆς διαρθρώσεως, εἰς πλείους σχίζεται φλέβας, 
-Z/2/790/7	ὧν ἐπιπολῆς μέν εἰσιν αἱ πολλαὶ, διὰ βάθους δὲ ἡ 
-Z/2/790/8	μεγίστη πασῶν. αὐτῶν δὲ τῶν ἐπιπολῆς οὔτε τὸ μέγεθος 
-Z/2/790/9	ἴσον, οὔθ' ὁ ἀριθμός. ἐναργῶς γὰρ ὁρῶνται καὶ πρὸ τῆς 
-Z/2/790/10	ἀνατομῆς ἐπὶ τῶν ἰσχνῶν ἀνθρώπων, διαληφθέντος δὲ σι-
-Z/2/790/11	μοῦ τοῦ βραχίονος, ἄλλως ἐπ' ἄλλων ἔχουσαι· μάλιστα δὲ 
-Z/2/790/12	ἐπισκέπτεσθαι χρὴ τὸ φαινόμενον ἐπὶ τῶν εὐρείας ἐχόντων 
-Z/2/790/13	φλέβας. καὶ μέντοι κᾀπὶ τῶν πιθήκων ἀνατεμνομένων ἀκρι-
-Z/2/790/14	βὴς ὁμοιότης ἐστὶ τῶν ἐν τοῖς ἀνθρώποις φαινομένων. ἀλλ' 
-Z/2/790/15	ὡς τὸ πολύ γε μία μὲν φλὲψ ἀποσχίζεται τῆς μεγάλης 
-Z/2/790/16	φλεβὸς, ἐπὶ τὰ κάτω μᾶλλον ἀποκλίνουσα λοξὴ, κᾄπειτα 
-Z/2/790/17	ἐκ τῶν κάτω μερῶν τοῦ πήχεως ἄχρι τοῦ καρποῦ κατασχι- 
-Z/2/791/1	ζομένη, μία δὲ ταύτης ἀνωτέρω, κατὰ τὸν αὐτὸν τρόπον 
-Z/2/791/2	κατασχιζομένη· κᾄπειτα ἄλλη τρίτη κατὰ μέσον μά-
-Z/2/791/3	λιστα τὸν πῆχυν. ἐπιμίγνυται δὲ αὐτῶν τὰ πέρατα πλησίον 
-Z/2/791/4	τοῦ καρποῦ. ὑψηλοτάτη δ' ἅμα καὶ μεγίστη τῆς προκει-
-Z/2/791/5	μένης φλεβὸς ἀπόφυσίς ἐστιν ἡ ἐπὶ τὸ μέσον ἀφικνουμένη 
-Z/2/791/6	τῆς κατ' ἀγκῶνος καμπῆς, εἰς ὅπερ ἥκει καὶ ἄλλης φλεβὸς 
-Z/2/791/7	οὐ μικρὰ μοῖρα κατὰ τὰ πρόσω τοῦ βραχίονος ὑπὸ τῷ δέρ-
-Z/2/791/8	ματι κειμένης, ἣν ἐπὶ τῶν εὐρείας ἐχόντων τὰς φλέβας 
-Z/2/791/9	ἐναργῶς ὁρῶμεν, ἀπὸ μὲν τῆς κλειδὸς λοξὴν τὰ πρῶτα παρὰ 
-Z/2/791/10	τὸν τῆς ἐπωμίδος μῦν φερομένην, μετὰ δὲ ταῦτα εὐθεῖαν 
-Z/2/791/11	ἐκτεταμένην ἄνωθεν κάτω. ταύτης τῆς φλεβὸς ἥτις μέν 
-Z/2/791/12	ἐστιν ἡ πρώτη γένεσις, ὕστερον εἰρήσεται· νυνὶ δὲ ἐκεῖνο 
-Z/2/791/13	χρὴ γινώσκειν ἐπ' αὐτῆς, ὡς ἐπιπολῆς ὑπὸ τῷ δέρματι κει-
-Z/2/791/14	μένη παντάπασιν ἀμυδρὰς ἀποφύει φλέβας ἐκείνοις τοῖς 
-Z/2/791/15	μέρεσιν, ἃ διεξέρχεται. πλησίον δὲ ἤδη τῆς κατ' ἀγκῶνα 
-Z/2/791/16	διαρθρώσεως γιγνομένη οὐ μικρὸν μόριον ἑαυτῆς ἐκτείνει 
-Z/2/791/17	λοξὸν ἐπὶ τὴν καμπὴν, εἰς ταὐτὸν ἐρχόμενον τῷ προειρη-
-Z/2/791/18	μένῳ μέρει τῆς μεγάλης φλεβὸς, ἣν ἐξηγούμενοι μόνην  
-Z/2/792/1	ἄχρι τοῦδε διὰ τὴν κοινωνίαν ἠναγκάσθημεν ἐπὶ τὴν ἑτέ-
-Z/2/792/2	ραν φλέβα μεταβῆναι. δύο γὰρ αὗται τῆς ὅλης χειρός εἰσι 
-Z/2/792/3	φλέβες, ἥ τε διὰ τῆς μασχάλης εἰς αὐτὴν φερομένη καὶ ἡ 
-Z/2/792/4	παρὰ τὴν κλεῖν, ἣν ὠμιαίαν ὀνομάζουσιν. ἀλλ' ἐκεῖνό γε 
-Z/2/792/5	περὶ ἀμφοῖν ἀναγκαῖον γινώσκειν, ὡς ἀεὶ μὲν ἑκατέρας αὐ-
-Z/2/792/6	τῶν οὐ σμικρὰ μοῖρα πρὸς τὴν καμπὴν ἀφικνεῖται τῆς κατ' 
-Z/2/792/7	ἀγκῶνα διαρθρώσεως, οὐκ ἀεὶ δὲ οὔτε ἡ θέσις ὁμοία ταῖς 
-Z/2/792/8	φλεψὶν, οὔτε τὸ μέγεθος ἴσον. εἰς τρεῖς δέ πως ἀνήκει 
-Z/2/792/9	μάλιστα διαφορὰς, ὧν ἡ μὲν μία τοῖς πλείστοις ὑπάρχει· 
-Z/2/792/10	διὸ καὶ πρώτην αὐτὴν διηγήσομαι, τὰς δὲ ἄλλας ἐφεξῆς 
-Z/2/792/11	τῇδε λέξω. κατὰ φύσιν δὴ μάλιστά ἐστι καὶ τοῖς πλείστοις 
-Z/2/792/12	ὑπάρχει τὸ μόριον ἑκατέρας τῆς φλεβὸς εἰς τὴν κατ' ἀγ-
-Z/2/792/13	κῶνα καμπὴν φερόμενον ἴσον πως εἶναι· καὶ δὴ μιχθέντων 
-Z/2/792/14	αὐτῶν τὴν γενομένην φλέβα μεγίστην φέρεσθαι τῶν ἐπιπο-
-Z/2/792/15	λῆς ἁπασῶν κατὰ τὸν πῆχυν φλεβῶν· δευτέραν δὲ ἐπ' αὐτῇ 
-Z/2/792/16	τὸ μέγεθος εἶναι τὴν ὠμιαίαν, ἀπὸ μὲν τῆς κατ' ἀγκῶνα 
-Z/2/792/17	διαρθρώσεως ἀποτεταμένην τῇ κερκίδι, μετὰ δὲ ταῦτα  
-Z/2/793/1	πρὸς τοὐκτὸς ὑποχωροῦσαν ἀφικνουμένην τε πρὸς τὸ κυρτὸν 
-Z/2/793/2	πέρας τοῦ κατὰ τὸν πῆχυν ὀστοῦ πρὸς τῷ καρπῷ, κᾄπειτα 
-Z/2/793/3	ἐντεῦθεν εἰς τὰ κάτω τῆς ἐκτὸς χώρας τοῦ καρποῦ διανεμο-
-Z/2/793/4	μένην. αὕτη δὲ, ἣν εἶπον μεγίστην γενέσθαι τῶν ἐπιπολῆς, 
-Z/2/793/5	ἐξ ἀμφοῖν τῶν φλεβῶν γεννηθεῖσαν, ἐκ τῶν ἔνδον μερῶν τοῦ 
-Z/2/793/6	πήχεως ἀρχομένη ἀναβαίνει μὲν πρῶτον ἐπὶ τὴν κερκίδα, 
-Z/2/793/7	μετὰ ταῦτα δὲ ὑπεκβαίνει ἐκτὸς, ἔνθα διασχισθεῖσα, ἓν μὲν 
-Z/2/793/8	τῶν μορίων ἐπὶ τὸ τῆς κερκίδος ἔρχεται πέρας πρὸς τῷ 
-Z/2/793/9	καρπῷ, θάτερον δὲ πρὸ τοῦ πήχεως ἀφικνεῖται, ψαῦον ἐν-
-Z/2/793/10	ταῦθα τῆς προειρημένης φλεβὸς, ἣν ἀπὸ τῆς ὠμιαίας σχι-
-Z/2/793/11	ζομένην γίγνεσθαι εἰρήκαμεν. κατὰ φύσιν μὲν οὕτω μά-
-Z/2/793/12	λιστα ἔχουσιν αἱ δύο φλέβες· εὑρίσκονται μὴν ἐνίοις οὐχ 
-Z/2/793/13	οὕτως, ἀλλ' ἢ τὸ τῆς ὠμιαίας μόριον αὐξάνει τὴν ἀπὸ τῆς 
-Z/2/793/14	μασχάλης φερομένην, ἢ τοὐναντίον ἐκείνης τὸ μόριον αὔξει 
-Z/2/793/15	τὴν ὠμιαίαν. ἀλλὰ καὶ τῇ θέσει πολλάκις ὑπεσταλμένης 
-Z/2/793/16	τῷ μυῒ τῆς ἑτέρας, ἡ λοιπὴ μόνη φαίνεται. καὶ τοίνυν 
-Z/2/793/17	κᾀν τῷ φλεβοτομεῖν ἤτοι τὰς τρεῖς ἴσας ἰδεῖν ἐστιν, ἢ  
[0057]  [013]  []  []

-Z/2/794/1	δύο μόνας, ἢ πάσας ἀνίσους. ἔστι δ' ὅτε καὶ κατακέκρυ-
-Z/2/794/2	πται μία τις ἐξ αὐτῶν, ἢ δύο. καὶ μέντοι καὶ τὰς ἐφεξῆς 
-Z/2/794/3	αὐτῶν τρεῖς τὰς ταπεινοτέρας οὐ μόνον ἴσας τε καὶ ἀνί-
-Z/2/794/4	σους ἐστὶν ἰδεῖν, ἀλλὰ μηδὲ ὅλως φαινομένας ἐνίας ἐξ αὐ-
-Z/2/794/5	τῶν, ἤτοι τῷ μικρὰς εἶναι παντάπασιν, ἢ τῷ διὰ βάθους 
-Z/2/794/6	φέρεσθαι, καὶ μάλιστα ὅταν ᾖ παχύτερόν πως τὸ σῶμα. 
-Z/2/794/7	σχίζονται δὲ, ὥσπερ αἱ ἔνδον τοῦ πήχεως φλέβες, ἐν 
-Z/2/794/8	τοῖς κατὰ καρπὸν χωρίοις εἰς πολλὰς μικρὰς ἐπιμιγνυμέ-
-Z/2/794/9	νας ἀλλήλαις. οὕτω καὶ πολὺ μᾶλλον ἔτι τούτων ἐναργῶς 
-Z/2/794/10	ἀνατέμνουσί τε καὶ πρὸ τῆς ἀνατομῆς φαίνονται αἱ ἐκτός. 
-Z/2/794/11	εἰς ταὐτὸν γὰρ ἴασιν ἑνούμεναι πολλαχόθι πρὸς ἀλλήλας 
-Z/2/794/12	τε καὶ τὰς ἔνδον, ἐκτείνονταί τε κατὰ τὴν τοιαύτην ἐπι-
-Z/2/794/13	μιξίαν ὑπὸ τὸ δέρμα τὸ κατὰ τὸν καρπὸν καὶ τὸ μετακάρ-
-Z/2/794/14	πιον καὶ τοὺς δακτύλους. αἱ μὲν οὖν ἐπιπολῆς φλέβες 
-Z/2/794/15	οὕτως ἔχουσιν. 
-Z/2/794/16	  Αἱ δὲ διὰ βάθους φλέβες ἔν τε τῷ πήχει  
-Z/2/795/1	παντὶ καὶ κατ' ἄκραν τὴν χεῖρα γεννῶνται μὲν ἀπὸ τῶν 
-Z/2/795/2	δύο φλεβῶν τῶν μεγάλων, ἀφ' ὧν αἱ καθ' ὅλας τὰς χεῖρας 
-Z/2/795/3	λέγονται φύεσθαι, τρόπος δέ ἐστιν αὐταῖς τῆς γενέσεως 
-Z/2/795/4	τοιόσδε. καθ' ὃ μέρος ἑκατέρας τῆς φλεβὸς τῆς μεγάλης ἀπο-
-Z/2/795/5	φύεσθαί τινας ἔφην ἐπὶ τὴν καμπὴν, εἰς ταὐτὸν ἀλλήλαις 
-Z/2/795/6	ἐπιπολῆς τοῦ δέρματος κειμένας καὶ κατὰ τοῦτο φερομένας, 
-Z/2/795/7	δύο ἄλλαι φλέβες ἀφ' ἑκατέρας μία φέρεται πρὸς τὸ βάθος, 
-Z/2/795/8	ἐνταῦθά τε καὶ κατὰ τὸν αὐτὸν τρόπον ἀλλήλαις διαπλέ-
-Z/2/795/9	κονται. κᾄπειτα ἐξ αὐτῶν πάλιν ἕτεραι δύο φλέβες γίνον-
-Z/2/795/10	ται ἀξιόλογοι τὸ μέγεθος, ὧν ἡ μὲν ταπεινοτέρα πρὸς τὰ 
-Z/2/795/11	τῆς χειρὸς ἔνδον ἀφικνεῖται μέρη, ἡ δὲ ἑτέρα ὑψηλοτέρα 
-Z/2/795/12	διὰ μέσου τοῦ βάθους ἄχρι πολλοῦ φερομένη καὶ σχεδὸν 
-Z/2/795/13	ψαύουσα τοῦ κοινοῦ συνδέσμου τῶν ὀστῶν, ἐκ τῶν ἔνδον 
-Z/2/795/14	μερῶν ὕστερον, ἐπειδὰν ἅψηται τοῦ λοξοῦ μυὸς τοῦ μικροῦ 
-Z/2/795/15	πρὸς καρποῦ τοῦ τὴν κερκίδα κινοῦντος, εἰς τοὐκτὸς αὐτοῦ 
-Z/2/795/16	ἐκπίπτει μέρος, ἐνταῦθά τε διὰ βάθους ἐπιτεινομένη τῶν 
-Z/2/795/17	ἐπὶ τῆς χειρὸς ἐκτὸς πάντα διαπλέκει τῶν ψαυόντων ὀστῶν. 
-Z/2/795/18	ἡ προειρημένη δὲ ἐπὶ τὰ τῆς χειρὸς ἔνδον φέρεσθαι μέχρι  
-Z/2/796/1	τῶν μικρῶν ἀφικνεῖται δακτύλων, ἐπιλαμβάνουσά τι καὶ 
-Z/2/796/2	τοῦ μέσου. τὸ δ' ὑπόλοιπον τοῦ μέσου ἅμα καὶ τοῖς 
-Z/2/796/3	ἐφεξῆς αὐτοῦ δύο τοῖς μεγάλοις δακτύλοις ἑτέρα φλὲψ 
-Z/2/796/4	διαπλέκει σὺν τοῖς προτεταγμένοις δηλονότι μορίοις αὐτοῦ 
-Z/2/796/5	τοῦ μετακαρπίου καὶ καρποῦ, τὴν γένεσιν ἀπὸ τῶν ἐπιπο-
-Z/2/796/6	λῆς φλεβῶν λαμβάνουσα. τοιαύτη μέν τις ἡ κατὰ χεῖράς 
-Z/2/796/7	ἐστι νομὴ τῶν φλεβῶν. 
-Z/2/796/8	  Ἡ δὲ τῶν εἰς τὰ πρόσω τοῦ θώρακος φε-
-Z/2/796/9	ρομένων τοιάδε. κατὰ μὲν τὸ μέσον ἀμφοῖν τοῖν μεροῖν τῆς 
-Z/2/796/10	ἐσχισμένης δίχα κοίλης ἡ ἐπὶ τὸ δεξιὸν μέρος τοῦ στέρνου 
-Z/2/796/11	φερομένη φλὲψ ἀποφύεται, κατὰ δὲ τὸ τῇδε μόριον τοῦ 
-Z/2/796/12	τῶν ἀριστερῶν ἡ ἑτέρα. φέρονται δὲ δι' ὅλου τοῦ θώρακος 
-Z/2/796/13	ὑποτεταγμέναι τῷ στέρνῳ μέχρι τῆς ῥίζης ἑξῆς τοῦ ξιφοει-
-Z/2/796/14	δοῦς ὀνομαζομένου χόνδρου, καθ' ἕκαστον μεσοπλεύριον 
-Z/2/796/15	ἀπόφυσιν ἑαυτῶν ποιούμεναι μικρὰν, καθ' ἣν ἀναμίγνυνται 
-Z/2/796/16	τοῖς πέρασι τῆς κατὰ τὰ μεσοπλεύρια φλεβός· διεκπίπτει 
-Z/2/796/17	τέ τι μόριον αὐτῶν ἔξω τοῦ θώρακος εἰς τοὺς ὑποκειμέ-
-Z/2/796/18	νους μύας. αὗται δὲ αἱ παρὰ τὸν ξιφοειδῆ χόνδρον ἀνί- 
-Z/2/797/1	σχουσαι τοῖς τιτθοῖς, ἀπονεμήσεις δοῦσαι τῷ λοιπῷ, φέ-
-Z/2/797/2	ρονται κάτω τοῖς ὀρθίοις ὑποφυόμεναι μυσὶ, εἰς 
-Z/2/797/3	οὓς καὶ πέμπουσί τινα μοῖραν. ὑφ' ὧν αὐτῶν οὐκ ὀλίγη 
-Z/2/797/4	μοῖρα αὐτῶν εἰς ταὐτὸ ἥκει πέρασιν ἑτέρων φλεβῶν κάτω-
-Z/2/797/5	θεν ἄνω φερομένων, ὑπὲρ ὧν ἐν τοῖς ἑξῆς εἰρήσεται 
-Z/2/797/6	κατὰ τὴν διήγησιν τῶν κατὰ τὸ πλατὺ καλούμενον ὀστοῦν 
-Z/2/797/7	φλεβῶν. ἕτεραι δ' ἐπιπολῆς ὑπὸ τῷ καθ' ὑποχόνδρια δέρ-
-Z/2/797/8	ματι γεννῶνται φλέβες ἐξ ἐπιμιξίας μορίων ἀπό τε τῶν 
-Z/2/797/9	εἰρημένων φλεβῶν ἀνίσχειν ἔξω παρὰ τὸν ξιφοειδῆ χόνδρον, 
-Z/2/797/10	ἔτι τε τῶν ἐν τοῖς ταύτῃ μεσοπλευρίοις. αἷς αὖ πάλιν 
-Z/2/797/11	ἕτεραί τινες εἰς ταὐτὸν ἥκουσιν ἀπὸ τῶν βουβώνων ἀναφε-
-Z/2/797/12	ρόμεναι, περὶ ὧν εἰρήσεται κατὰ τὴν οἰκείαν τάξιν. αὕτη 
-Z/2/797/13	μὲν ἡ νομὴ τῶν φλεβῶν ἐστιν, ὅσαι τῆς κοίλης δίχα σχι-
-Z/2/797/14	σθείσης ἀποφύονται, πρὶν ἅψασθαι τῶν κλειδῶν, κατ' 
-Z/2/797/15	ἐκεῖνο μάλιστα γενόμεναι τὸ χωρίον, ἐν ᾧ μέγας ἀδὴν κεῖ-
-Z/2/797/16	ται, προσαγορευόμενος ὑπὸ τῶν ἀνατομικῶν θυμός. ἔνθα 
-Z/2/797/17	καὶ ἄλλαι φλέβες μικραὶ, τινὲς μὲν ἀραχνοειδεῖς, τινὲς δὲ  
-Z/2/798/1	τριχοειδεῖς, εἰς αὐτόν τε τὸν ἀδένα καὶ τοὺς διαφράττοντας 
-Z/2/798/2	ὑμένας ἐμφύονται, τῆς κοίλης ἀποσχιζόμεναι. τινὲς δὲ μεί-
-Z/2/798/3	ζους μὲν τούτων, ἔτι δὲ καὶ αὗται μικραὶ, πρός τε τὸν 
-Z/2/798/4	περικάρδιον ἔρχονται χιτῶνα καὶ κατὰ τῆς ἄνω φερομένης 
-Z/2/798/5	ἀπὸ καρδίας ἀρτηρίας ἐκτείνονται. 
-Z/2/798/6	  Καθ' ὃ δ' αἱ κλεῖς ἐπίκεινται τοῖς τῆς 
-Z/2/798/7	κοίλης τμήμασιν, ὑπόκεινται ῥίζαι μεγίστης φλεβὸς, ἑκατέ-
-Z/2/798/8	ρωθεν μία· ἥτις εὐθὺς ἀνίσχουσα δίχα σχίζεται, δύο 
-Z/2/798/9	φλέβας ἐργαζομένη μεγάλας, ὧν ἡ μὲν ἑτέρα φέρεται διὰ 
-Z/2/798/10	τοῦ τραχήλου, διὰ βάθους ἀποχωροῦσα πρὸς τοὐπίσω τε 
-Z/2/798/11	καὶ πρόσω, ἡ δ' ἑτέρα πρός τε τὸ πρόσω καὶ κάτω βραχὺ 
-Z/2/798/12	προσελθοῦσα κᾄπειτα αὖθις ἄνω φερομένη περιλαμβάνει 
-Z/2/798/13	τὴν κλεῖν, ἔξωθεν ἐπὶ τὴν προειρημένην ἀναφερομένη. καὶ 
-Z/2/798/14	μιχθεισῶν αὐτῶν, ἡ ἐπιπολῆς γεννᾶται σφαγῖτις, ἑκατέρω-
-Z/2/798/15	θεν μία. μίγνυνται δὲ οὐ διὰ παντὸς ὡσαύτως, ἀλλ' ἐνίοτε 
-Z/2/798/16	μὲν οὐ μετὰ πολὺ τῆς κλειδὸς, ἐνίοτε δὲ ἐν τῇ τρίτῃ μοίρᾳ 
-Z/2/798/17	τοῦ μήκους ὅλου τοῦ τραχήλου. θεάσῃ δ' αὐτάς ποτε κᾂν  
-Z/2/799/1	τῆς μέσης χώρας ἢ ἐγγὺς ἀφικνουμένας, ἔστι δ' ὅτε οὐδ' 
-Z/2/799/2	ὅλως μίαν ἐργαζομένας φλέβα, ἀναφερομένας δὲ ὀρθίας ἀλ-
-Z/2/799/3	λήλων πλησίον, ἐκ δὲ τῶν ἔνδον μερῶν τοῦ τραχήλου τῆς 
-Z/2/799/4	τραχείας ἀρτηρίας οὐ πόῤῥω τὴν ἑτέραν, ἐκ δὲ τῶν ἔξω τὴν 
-Z/2/799/5	ὑπόλοιπον, ἣν περὶ τὴν κλεῖν ἔφην ἑλίττεσθαι. συνάπτον-
-Z/2/799/6	ται μέντοι διὰ παντὸς ἀλλήλαις κοινῇ φλεβὶ καὶ οὕτως 
-Z/2/799/7	ἀναφέρονται, θέσιν ἐγκαρσίαν ἐχούσῃ πρὸς ἀμφοτέρας. ἣν 
-Z/2/799/8	δὲ ἔφην ἑλίττεσθαι περὶ τὴν κλεῖν, ἀποφύσεις ποιεῖται, 
-Z/2/799/9	τινὰς μὲν ἀραχνοειδεῖς, οὐκ ἐπὶ πάντων ὁρατὰς (κοινὸν γὰρ 
-Z/2/799/10	ἁπασῶν τοῦτο τῶν τοιούτων φλεβῶν), ἐνίας δὲ τριχοειδεῖς, 
-Z/2/799/11	ἐπὶ τούτων ὁρατὰς, ἂν εὐθέως ἀνατέμνηται τὸ ζῶον· ὥστ' 
-Z/2/799/12	ἐκθλίβοντας ἡμᾶς εἰς αὐτὰς αἷμα σαφεῖς οὕτως ἐργάζεσθαι. 
-Z/2/799/13	δύο δέ εἰσι τῶν τοιούτων φλεβῶν ἐνταῦθα συζυγίαι, μία 
-Z/2/799/14	μὲν ἐγκαρσία, συναπτομένων ἀλλήλαις αὐτῶν κατὰ τὸ κοῖ-
-Z/2/799/15	λον τῆς σφαγῆς, μία δὲ ἄλλη μὴ συναπτομένων· ἀποκλί-
-Z/2/799/16	νουσι γὰρ ὡς πρὸς τὴν ἔξω χώραν τοῦ τραχήλου λοξαί. 
-Z/2/799/17	τῶν δ' ἀραχνοειδῶν, ὅσαι πρὸς τὴν ἔξω χώραν ἐπιστρέ- 
-Z/2/800/1	φονται, συνάπτεται πρὸς ἀλλήλας τὰ πέρατα. αὗται μὲν 
-Z/2/800/2	οὖν, ὡς ἔφην, οὐκ ἐπὶ πάντων εἰσὶν ὁραταί. τῶν δ' ἐναρ-
-Z/2/800/3	γῶς ὁρωμένων ἀεὶ τρεῖς εἰσι φλέβες ἀπὸ τῆς περὶ τὴν 
-Z/2/800/4	κλεῖν ἑλιττομένης ἀρχόμεναι, μία μὲν ἱκανῶς ἀξιόλογος, 
-Z/2/800/5	ἴσου πολλάκις τοῦ εὔρους αὐτῇ τῇ πρὸς τὸν τράχηλον ἀνα-
-Z/2/800/6	φερομένῃ· καλοῦσι δ' αὐτὴν ὠμιαίαν, ἐπειδήπερ 
-Z/2/800/7	ἐπὶ τὸν ὦμον ἐκτείνεται κατὰ βραχὺ τῆς κλειδὸς ἀποχω-
-Z/2/800/8	ροῦσα λοξή· δύο δὲ ἄλλαι μικροτέρας ῥίζας ἑκατέρωθεν 
-Z/2/800/9	ἔχουσαι τῆς ὠμιαίας. ἡ μὲν οὖν ὑψηλοτέραν ἔχουσα τὴν 
-Z/2/800/10	ῥίζαν ἄχρι τῆς ἐπὶ τὸ ἀκρώμιον ἀναφέρεται χώρας, εἰς τὰ 
-Z/2/800/11	πλησιάζοντα σώματα διασπειρομένη. ἡ ταπεινοτέρα δὲ, διὰ 
-Z/2/800/12	βάθους μᾶλλον κειμένη κατὰ τὸν ἀπὸ τοῦ στέρνου μέγαν 
-Z/2/800/13	μῦν, ἄχρι τῆς κεφαλῆς ἀφικνεῖται τοῦ βραχίονος. ἧς ἐνίοτε 
-Z/2/800/14	τὰ πέρατα σαφῶς φαίνεται συνάπτοντα τοῖς πέρασιν τῆς 
-Z/2/800/15	φλεβὸς, ἥτις ἀποφυομένη τῆς διὰ μασχάλης ἐπὶ χεῖρα φε-
-Z/2/800/16	ρομένης ἀναφέρεται λοξὴ πρὸς τὸν ὦμον, εἰς τὰ ταύτῃ 
-Z/2/800/17	χωρία διανεμομένη. καὶ ἄλλαι δέ τινες σποράδες, οὔτε τὴν  
-Z/2/801/1	αὐτὴν ἀκριβῶς ἔχουσαι θέσιν ἐπὶ πάντων τῶν πιθήκων, 
-Z/2/801/2	οὔτε τὸ μέγεθος, ἀποφύονται τῶν ἐπὶ τὰς χεῖρας ἀφικνου-
-Z/2/801/3	μένων φλεβῶν. αἱ δ' ἀξιόλογοι μικρὸν ἔμπροσθεν εἴρηνται 
-Z/2/801/4	κατὰ τὴν τῆς διὰ μασχάλης φερομένης ἀνατομήν. ἔστι γὰρ 
[0057]  [013]  []  []

-Z/2/801/5	ἐκείνη καὶ μία μείζων πολλῷ τῆς ὠμιαίας, καὶ ἄλλας ἐν τῷ 
-Z/2/801/6	βραχίονι φλέβας ἀποφυομένας ἔχουσα· τῆς δὲ ὠμιαίας ὀλί-
-Z/2/801/7	γαι τε καὶ αὗται τριχοειδεῖς τε καὶ ἀραχνοειδεῖς ἀποφύονται, 
-Z/2/801/8	τοῖς ἐπιπολῆς χωρίοις διασπειρόμεναι. 
-Z/2/801/9	  Λοιπὸν οὖν διηγήσασθαι χρὴ τῶν ἐπιπο-
-Z/2/801/10	λῆς τε καὶ διὰ βάθους σφαγιτίδων τὴν νομήν. ὀνομάζον-
-Z/2/801/11	ται δὲ διὰ βάθους σφαγίτιδες ὑπ' ἐνίων μὲν αἱ μετὰ 
-Z/2/801/12	τὴν σχίσιν τῆς κοίλης εὐθέως γιγνόμεναι· τινὲς δὲ οὐχ ὅλας 
-Z/2/801/13	αὐτὰς, ἀλλ' ὅσον ἐν τραχήλῳ τέτακται τῶν κλειδῶν ὑψηλό-
-Z/2/801/14	τερον, οὕτως ὀνομάζουσιν· ἔνιοι δὲ οὐδ', ὅτι κατωτέρω 
-Z/2/801/15	σχίζονται τῶν κλειδῶν, ἐπίστανται. ἀλλ' ἡμεῖς ἐπὶ πάν-
-Z/2/801/16	των εὕρομεν ἀεὶ πρὸ τῶν κλειδῶν σχιζομένην τὴν κοίλην, 
-Z/2/801/17	ἀποφυομένας τε τῶν μορίων αὐτῆς ἑκατέρας φλέβας ἐπί τε 
-Z/2/801/18	τὸ στέρνον καὶ τὰ πρῶτα μεσοπλεύρια καὶ τοὺς ἓξ σπον- 
-Z/2/802/1	δύλους τοῦ τραχήλου καὶ τὰς ὠμοπλάτας, ὅσα τε τούτοις 
-Z/2/802/2	ἐφεξῆς ἐπὶ τὰς χεῖρας ὅλας, ἃς διὰ τῶν μασχαλῶν ἔφην ἐπ' 
-Z/2/802/3	αὐτὰς ἰέναι. ὅταν δὲ ὑπὸ ταῖς κλεισὶ γενηθῶσιν αἱ με-
-Z/2/802/4	γάλαι φλέβες, ἃς ἐκ τοῦ τμηθῆναι δίχα τὴν κοίλην ἔφην 
-Z/2/802/5	γεννᾶσθαι, ῥίζαν ἐργάζονται φλεβὸς ἀξιόλογον, ἀφ' ἧς, ὡς 
-Z/2/802/6	εἴρηται, τήν τε ὠμιαίαν γεννᾶσθαι συμβέβηκεν, ἄλλας τέ 
-Z/2/802/7	τινας, ἃς ὀλίγον ἔμπροσθεν διῆλθον. ὅσον δὲ ὑπόλοιπόν 
-Z/2/802/8	ἐστι τῶν μεγάλων φλεβῶν, εἰς ἃς ἔφην ἐσχίσθαι τὴν κοί-
-Z/2/802/9	λην, ὄρθιον ἀναφέρεται διὰ τοῦ τραχήλου, ἔμπροσθεν ἔχον 
-Z/2/802/10	ἑαυτοῦ τὸν στόμαχον. ὑπὲρ ὧν τῆς νομῆς πρόκειται λέγειν 
-Z/2/802/11	ἅμα ταῖς ἐπιπολῆς σφαγίτισιν, ἃς ἔφην ἄλλοτε ἄλλως εἰς 
-Z/2/802/12	ταὐτὸν ἀλλήλαις ἰέναι. ὥσπερ δὲ τούτου διαφοραὶ πάμπολ-
-Z/2/802/13	λαι τῆς ἑνώσεως αὐταῖς εἰσιν, οὕτως αὖ πάλιν ἕτεραι 
-Z/2/802/14	διαφοραὶ τοσαῦται ἀπὸ τῆς σχίσεως ὁρῶνται γιγνόμεναι. 
-Z/2/802/15	προσελθοῦσα γὰρ ἡ ἐπιπολῆς αὐτῇ σφαγῖτις, ἔστιν ὅτε μὲν 
-Z/2/802/16	αὐτίκα σχίζεται, καὶ τῶν μορίων αὐτῆς ἑκάτερον ἤτοι γε  
-Z/2/803/1	ἴσον ἢ ἄνισον φαίνεται· ποτὲ δὲ ἐπὶ πλεῖον ἀποχωρεῖ, καί 
-Z/2/803/2	ποθ' οὕτως ἐπὶ πλεῖστον, ὡς ἐγγὺς τῆς γένυος σχισθῆναι. 
-Z/2/803/3	ταῦτα δ' ὁρᾶται κᾀπὶ τῶν ἀνθρώπων ἐναργῶς ὁσημέραι, 
-Z/2/803/4	κατά τε τὰς χειρουργίας, καὶ πρὸς τούτοις ἐπειδὰν ἤτοι 
-Z/2/803/5	μέγιστον φωνῶσιν, ἢ κατέχωσιν ἔνδον τὸ πνεῦμα, συστέλ-
-Z/2/803/6	λοντες τὸν θώρακα, καθάπερ οἱ ἀθληταὶ ποιοῦσιν ἐν ταῖς 
-Z/2/803/7	καλουμέναις καταλήψεσι πνεύματος. ἀλλὰ καὶ διαθέσεις 
-Z/2/803/8	σηπεδονώδεις ἐψίλωσαν ἐνίοτε τοῦ περικειμένου δέρματος 
-Z/2/803/9	ἅπαν τὸ κάτω χωρίον, ὡς ἐναργῶς ὁρᾶσθαι τὰς φλέβας 
-Z/2/803/10	γυμνάς. καὶ μάλιστα τοῦτο συνεχῶς ἐγένετο περὶ 
-Z/2/803/11	πάντα τὰ τοῦ σώματος μόρια κατ' ἐκεῖνον τὸν χρόνον, ἐν 
-Z/2/803/12	ᾧ τοὺς ἄνθρακας ἐπιδημῆσαι συνέβη κατὰ τὴν Ἀσίαν, οἳ 
-Z/2/803/13	καὶ τοὺς θεασαμένους αὐτὰς ἔπεισαν, ἀκριβῶς ὁμοιότητα 
-Z/2/803/14	τοῖς πιθήκοις εἶναι πρὸς τοὺς ἀνθρώπους. ἰατρῶν μὲν οὖν 
-Z/2/803/15	ὅστις χειρουργεῖν μέλλει κατὰ τὸν τράχηλον, ἀναγκαῖόν 
-Z/2/803/16	ἐστιν ἐπίστασθαί τε τὴν εἰρημένην ποικιλίαν τῶν κατ' αὐ-
-Z/2/803/17	τὸν φλεβῶν, ἐπισκέπτεσθαί τε, κατὰ τίνα μάλιστα αὐτῶν 
-Z/2/803/18	ἰδέαν ὁ χειρουργούμενος διαπέπλασται, καὶ γινώσκειν γε  
-Z/2/804/1	ἀκριβῶς τὰς ἀποφύσεις ἑκάστης τῶν τεσσάρων φλεβῶν. 
-Z/2/804/2	λέγω δὲ τέσσαρας, πρῶτον μὲν τὰς κάτω, πρὶν ἐς ταὐτὸν 
-Z/2/804/3	ἀλλήλαις ἐλθούσας τὴν ἐπιπολῆς γεννῆσαι σφαγῖτιν, 
-Z/2/804/4	ἔπειτα τὰς μετὰ τὴν σχίσιν ἄνω φερομένας. οὐ μὴν οὔτε 
-Z/2/804/5	τοῖς ἄλλοις ἰατροῖς, οὔτε τοῖς εἰσαγομένοις, οὔτε πολὺ μᾶλ-
-Z/2/804/6	λον ὑμῖν τοῖς φιλοσόφοις, Ἀντίσθενες ἄριστε, τὴν ἀκρι-
-Z/2/804/7	βεστάτην ἐπιστήμην ἀναγκαῖον ἔχειν τῶν τοιούτων θεωρη-
-Z/2/804/8	μάτων. διὸ κᾀγὼ κατ' ἀρχὰς εὐθὺς ἔφην ἐν τῷδε τῷ 
-Z/2/804/9	πράγματι σύνοψίν τινα ποιήσεσθαι τῆς τῶν ἀγγείων ἀνα-
-Z/2/804/10	τομῆς. ἐν γὰρ ταῖς ἀνατομικαῖς ἐγχειρήσεσιν, ὅπως εἰς 
-Z/2/804/11	ἕκαστον μῦν ἀρτηρία καὶ φλὲψ ἐμβάλλει, δηλοῦται· νυνὶ δὲ 
-Z/2/804/12	οὔτε ἀναγκαῖον, ὡς ἔφην, ἀσαφής τε ἂν ὁ λόγος γένοιτό 
-Z/2/804/13	μοι τοὺς μύας ἑρμηνεύοντι. διὸ κᾀν ταῖς ἀνατομικαῖς ἐγ-
-Z/2/804/14	χειρήσεσιν ἡ τῶν μυῶν ἀνατομὴ προηγεῖται τῆς τῶν ἀγγείων, 
-Z/2/804/15	ὥστε ἐν τῷ παρόντι λόγῳ τοσοῦτον εἰπεῖν ἀρκέσει. τῶν 
-Z/2/804/16	ἐπιπολῆς σφαγιτίδων αἱ πλεῖσται τῶν ἀποφύσεων μικραί  
-Z/2/805/1	τέ εἰσιν καὶ τοῖς ὑπὸ τὸ δέρμα μάλιστα διασπείρονται 
-Z/2/805/2	μυσίν. ἐν οἷς εἰσι καὶ οἱ δύο μύες οἱ κινοῦντες τὰς γνά-
-Z/2/805/3	θους, λεπτοὶ μὲν ἱκανῶς ὄντες, ὑποπεφυκότες δὲ παντὶ τοῦ 
-Z/2/805/4	τραχήλου δέρματι. μετὰ μέντοι τὸ σχισθῆναι πάλιν ἄνω 
-Z/2/805/5	φερομένας ὧν ἀξιόλογοι τῶν φλεβῶν τούτων εἰσὶν αἱ ἀπο-
-Z/2/805/6	φύσεις, καθ' ἃς εἴς τε τὸ πρόσωπον ὅλον διασπείρονται, 
-Z/2/805/7	καὶ τοῖς ἀμφὶ τὰ ὦτα χωρίοις διανέμονται, καὶ πρὸς τὴν 
-Z/2/805/8	κεφαλὴν ἀναφέρονται. διχῇ γὰρ ἑκατέρας σχισθείσης, τὸ 
-Z/2/805/9	μὲν ἕτερον μέρος εἴς τε τὰ κατὰ τὴν κάτω γένυν ἅπαντα 
-Z/2/805/10	μεγάλοις ἀγγείοις διασπείρεται, καὶ μικροῖς ἄλλοις εἰς τὰ 
-Z/2/805/11	κατὰ τὴν ἄνω· τὸ δ' ἕτερον εἴς τε τὰ περὶ τὰ ὦτα χω-
-Z/2/805/12	ρία καὶ τὴν κεφαλήν. ἐπιμίγνυται δὲ τούτων ἁπασῶν τῶν 
-Z/2/805/13	φλεβῶν τὰ πέρατα καὶ πρὸς τὰς παρακειμένας μὲν, οὐδὲν 
-Z/2/805/14	δὲ ἧττον αὐτῶν καὶ πρὸς τὰς ἀντικειμένας· ἐς ταὐτὸ γὰρ 
-Z/2/805/15	ἥκουσιν αἱ τελευταὶ τῶν ἐν τοῖς ἀριστεροῖς μέρεσι κειμένων 
-Z/2/805/16	φλεβῶν πρὸς τὰς ἐν τοῖς δεξιοῖς. ἡνίκα γὰρ ἐπιπολῆς αἱ 
-Z/2/805/17	τέτταρες γενηθῶσιν σφαγίτιδες, ἡ μὲν ἔξωθεν αὐτῶν ἐπὶ 
-Z/2/805/18	τὴν κεφαλὴν ἀναφέρεται· μέμνησο δ', ὅτι ταύτην ἑλίττε- 
-Z/2/806/1	σθαι περὶ τὴν κλεῖν ἔφην· ἡ δὲ ἔσωθεν εἰς τὰ περὶ τὴν 
-Z/2/806/2	κάτω γένυν, ἐπιμιγνυμένη πολλαχόθι τοῖς διὰ βάθους 
-Z/2/806/3	σφαγίτιδος ἀποβλαστήμασιν, ἀφ' ὧν εἴς τε τὸν λάρυγγα 
-Z/2/806/4	καὶ τὸν στόμαχον, ὅσα τε κατὰ βάθος τοῦ τραχήλου τέ-
-Z/2/806/5	τακται μυῶν μόρια, πολλαὶ τῶν ἀπονεμήσεων ἐμφύονται, 
-Z/2/806/6	καθάπερ, ὅσα τοῦ βάθους ἀποκεχώρηκε μόρια μυῶν, ὑπὸ 
-Z/2/806/7	τῶν ἐπιπολῆς τρέφεται σφαγιτίδων. λαμβάνει δὲ καὶ ἡ 
-Z/2/806/8	γλῶττα μεγάλας φλέβας ἀπὸ τῶν διὰ βάθους σφαγιτίδων, 
-Z/2/806/9	ὅταν ταῖς ἐπιπολῆς διὰ τῶν ἀποφύσεων συμπλακῶσιν. ὅσα 
-Z/2/806/10	μέντοι τῇ γλώττῃ περίκειται σώματα, καὶ τῶν μυῶν ὅσοι 
-Z/2/806/11	μὴ διὰ βάθους εἰσὶν, ὑπὸ τῶν ἐπιπολῆς τρέφεται σφα-
-Z/2/806/12	γιτίδων. τό γε μὴν ὑπόλοιπον ἅπαν τῶν διὰ βάθους σφα-
-Z/2/806/13	γιτίδων εἰς τὸν ἐγκέφαλον ἀναφερόμενον ἐκπίπτει μὲν τῷ 
-Z/2/806/14	κρανίῳ κατὰ τὸ πέρας τῆς λαμβδοειδοῦς ῥαφῆς, πρὶν δὲ 
-Z/2/806/15	ἐκπίπτειν, ἀποβλάστημα μικρὸν τῇ μεταξὺ χώρᾳ τοῦ πρώτου 
-Z/2/806/16	καὶ δευτέρου ποιεῖται σπονδύλου, καὶ μετὰ ταῦτα ἄλλο 
-Z/2/806/17	χοειδὲς ἐν τῇ μεταξὺ τοῦ πρώτου καὶ τῆς κεφαλῆς, ἀνα- 
-Z/2/807/1	μίγνυται δὲ ταῖς ἄνωθεν κάτω φερομέναις κατὰ τὸν ἐγκέ-
-Z/2/807/2	φαλον φλεψὶ καί τισι τῶν ἔξωθέν τε καὶ τῶν πλαγίων. 
-Z/2/807/3	πασῶν γὰρ ἑνοῦνται τὰ πέρατα τῶν φλεβῶν ἐν τοῖς περὶ 
-Z/2/807/4	τὴν κεφαλήν τε καὶ τὴν διάρθρωσιν αὐτῆς χωρίοις. ἀλλὰ 
-Z/2/807/5	καὶ τῶν περικειμένων φλεβῶν τῷ κρανίῳ φέρονταί τι-
-Z/2/807/6	νες ἔσω λεπταὶ, καὶ μάλιστα περὶ τὴν διάρθρωσιν τῆς 
-Z/2/807/7	γνάθου. ὅπως δὲ αὗται πᾶσαι μετὰ τὸ διελθεῖν ἔσω τοῦ 
-Z/2/807/8	κρανίου κατασχίζονταί τε καὶ κοινωνοῦσιν ἀλλήλαις, αὖθίς 
-Z/2/807/9	τε πάλιν αὐτῶν ἔξω τινὰ φέρεται μόρια μετὰ νεύρων τι-
-Z/2/807/10	νῶν, ἐν ταῖς κατὰ τὸν ἐγκέφαλον ἀνατομικαῖς ἐγχειρήσεσιν 
-Z/2/807/11	ἐλέγομεν, ὥσπερ κᾀν ταῖς κατὰ τὸν πνεύμονα καὶ καρδίαν 
-Z/2/807/12	ἕκαστόν τε τῶν ἄλλων σπλάγχνων ἡ καθ' ἕκαστον ἔκφυσις 
-Z/2/807/13	ἀπὸ πάντων τῶν ἀγγείων ἐν ταῖς ἰδίαις αὐτῶν ἀνατομικαῖς 
-Z/2/807/14	ἀκριβοῦται. νυνὶ δὲ, ὡς εἴρηται, σύνοψίν τινα τῆς τῶν 
-Z/2/807/15	ἀγγείων ἀνατομῆς ποιούμεθα. 
-Z/2/807/16	  Συμπεπληρωμένης ἤδη τῆς ἐξηγήσεως ἁπα-
-Z/2/807/17	σῶν τῶν ἄνω τοῦ διαφράγματος φλεβῶν, ἐπὶ τὰς ὑπολοίπους  
-Z/2/808/1	μετέλθωμεν, ὅσαι τὰ κάτω τῶν φρενῶν τρέφουσιν ἀπὸ τῆς 
-Z/2/808/2	ἐπ' ὀσφύϊ κοίλης γεννώμεναι. αὕτη γὰρ ἡ φλὲψ, ἐπειδὰν 
-Z/2/808/3	πρῶτον ἔξω τοῦ ἥπατος γένηται, πρὶν μὲν ἐπιβῆναι τῆς 
-Z/2/808/4	ὀσφύος, ἔτι μετέωρος οὖσα, κατὰ μὲν τὸ δεξιὸν ἑαυτῆς μέ-
-Z/2/808/5	ρος εἰς τὸν τοῦ δεξιοῦ νεφροῦ χιτῶνα καὶ τὰ περὶ τοῦτον 
-Z/2/808/6	σώματα ποτὲ μὲν ἀραχνοειδεῖς, ποτὲ δὲ τριχοειδεῖς, ποτὲ 
-Z/2/808/7	δὲ ἁδροτέρας τὰς ἐπινεμήσεις πέμπει, κατὰ δὲ τὸ ἀρι-
-Z/2/808/8	στερὸν ἀξιόλογον φλέβα διασχιζομένην εἰς τὰ ταύτῃ σώ-
[0057]  [013]  []  []

-Z/2/808/9	ματα. πολλάκις δ', αὐτῆς ἐπὶ τὸν νεφρὸν ἀφικνουμένης, 
-Z/2/808/10	ἀποφύονται φλέβες ἀπ' αὐτῆς, καὶ τοῦ αὐτοῦ περὶ τὸν 
-Z/2/808/11	νεφρὸν χιτῶνος ἅμα τοῖς πέριξ χωρίοις, ἔνιαι μὲν 
-Z/2/808/12	ἀραχνοειδεῖς, ἔνιαι δὲ μικραὶ, τριχοειδεῖς ἔνιαι. ὀνο-
-Z/2/808/13	μάζω δὲ ἰδίως φλέβας μικρὰς, ὅσαι φαίνονται, καίτοι 
-Z/2/808/14	μικρὸν εὖρος ἔχουσαι. τοῦτο δὲ οὐχ ὑπάρχει ταῖς ἀραχνοει-
-Z/2/808/15	δέσι καὶ τριχοειδέσιν, ἀλλ' αἱ μὲν λεπτοτάταις ἐοίκασι 
-Z/2/808/16	γραμμαῖς μόγις ὁρωμέναις, ἃς ἀπανθισμοὺς ἐκάλεσαν ἔνιοι 
-Z/2/808/17	τῶν παλαιῶν, αἱ δὲ, ὡς ἂν εἴποι τις, ἁδροτέραις γραμμαῖς,  
-Z/2/809/1	ἐχούσαις μὲν δηλονότι πάντως τι πλάτος, ἀλλ' ὡς πρὸς 
-Z/2/809/2	αἴσθησιν ἀπλατέσι λεγομέναις, ἐπειδὴ σαφὴς ἡ διάκρισις 
-Z/2/809/3	τῶν ὁριζόντων τὸ πλάτος μορίων ἐν αὐταῖς οὐκ ἔστιν. 
-Z/2/809/4	αὗται μὲν οὖν αἱ φλέβες τοιαίδε. αἱ δὲ εἰς τοὺς νεφροὺς 
-Z/2/809/5	ἐμφυόμεναι μέγισται πασῶν εἰσιν τῶν τῆς κοίλης ἀπεσχι-
-Z/2/809/6	σμένων. ἐφεξῆς δὲ αὐτῶν ἐπὶ τοὺς ὄρχεις φέρονται φλέβες, 
-Z/2/809/7	τὸ μέν τι κοινὸν ἐπὶ πάντων ἔχουσαι τῶν πιθήκων, τὸ δὲ 
-Z/2/809/8	ἴδιον ἐν ἑκάστοις αὐτῶν. τὸ κοινὸν μὲν οὖν ἐστιν, ἀπὸ 
-Z/2/809/9	τῆς ἐπὶ τὸν ἀριστερὸν νεφρὸν ἀποβλάστημά τι φέρεσθαι 
-Z/2/809/10	ἐπὶ τὸν ἀριστερὸν ὄρχιν· ἴδιον δὲ, διττὰς εἶναί ποτε τὰς 
-Z/2/809/11	ἀρχὰς τῆς εἰς τὸν ὄρχιν ἰούσης φλεβὸς, τῆς μὲν ἀπὸ 
-Z/2/809/12	τῆς ἐπὶ τὸν ἀριστερὸν νεφρὸν ἀφικνουμένης, τῆς δὲ τῆς 
-Z/2/809/13	κοίλης ἀποσχιζομένης, ποτὲ δὲ μίαν μόνην ἀπὸ τῆς ἐπὶ 
-Z/2/809/14	τὸν μηρὸν ἰούσης φλεβός. ἡ δὲ ἐν τοῖς δεξιοῖς μέρεσι φλὲψ, 
-Z/2/809/15	εἰς τὸν δεξιὸν ὄρχιν ἰοῦσα, τῆς κοίλης αὐτῆς ἀποπέφυκεν. 
-Z/2/809/16	ὤφθη δὲ ἅπαξ ποτέ μοι καὶ ἥδε δύο ἀρχὰς ἔχουσα, καθά-
-Z/2/809/17	περ ἐν τοῖς ἀριστεροῖς πολλάκις. αὗται μὲν οὖν αἱ φλέβες  
-Z/2/810/1	εἰς τοὺς ὄρχεις φέρονται, ἄν τε ἄῤῥεν, ἄν τε θῆλυ τὸ 
-Z/2/810/2	ζῶον ᾖ. καὶ γὰρ καὶ τὸ θῆλυ κατὰ τὰ πλευρὰ τῆς μήτρας 
-Z/2/810/3	ἔχει τοὺς ὄρχεις, πολὺ μικροτέρους τε καὶ πυκνοτέρους ἤπερ 
-Z/2/810/4	ἐπὶ τῶν ἀῤῥένων. ἐφεξῆς δ' αὐτῶν καθ' ἕκαστον σπόνδυ-
-Z/2/810/5	λον ἐπὶ τὰς λαγόνας φέρονται φλέβες, ὧν τὰ πέρατα πρὸς 
-Z/2/810/6	τοὺς κατ' ἐπιγάστριον ἀναφέρονται μῦς. οἱ γάρ τοι 
-Z/2/810/7	κατ' ἐπιγάστριον μῦς ἐκ τούτων τρέφονται τῶν φλεβῶν, καὶ 
-Z/2/810/8	τῶν ἐν τοῖς τῶν νόθων πλευρῶν μεσοπλευρίοις, καὶ τῶν 
-Z/2/810/9	ἄνωθεν ἐπὶ τὸ στέρνον ἐπὶ τοὺς τιτθοὺς φερομένων, καὶ 
-Z/2/810/10	τῶν ταύταις ἑνουμένων τοῖς πέρασιν ἐκ τῶν κάτω μερῶν 
-Z/2/810/11	ἀναφερομένων, ὑπὲρ ὧν ἔμπροσθεν ἐπηγγειλάμην αὖθις 
-Z/2/810/12	ἐρεῖν. οἱ δὲ ὑπερκείμενοι τούτων μύες, οἱ ἔξωθεν τοῦ θώ-
-Z/2/810/13	ρακος, ἐκ τῶν κατὰ τὰς κλεῖς ἀγγείων τῶν μικρῶν, ὑπὲρ ὧν 
-Z/2/810/14	ἔμπροσθεν εἶπον, κᾀκ τῶν ἐπὶ τὸ στέρνον φερομένων. διεκ-
-Z/2/810/15	πίπτει γὰρ αὐτῶν ἀποβλαστήματα πρὸς τοὺς παρὰ τὸ στέρ-
-Z/2/810/16	νον μῦς, καὶ προσέτι τῶν κατὰ τὰ μεσοπλεύρια· καὶ γὰρ 
-Z/2/810/17	καὶ τούτων ἐκπίπτει τις ἔξω τοῦ θώρακος μοῖρα. καὶ μὲν  
-Z/2/811/1	δὴ ὅτι τῷ κατ' ὀσφὺν νωτιαίῳ φλέβες ἀπὸ τῆς ἐπικειμέ-
-Z/2/811/2	νης ἐνταῦθα τῆς κοίλης ἐμφύονται καθ' ἕκαστον τρῆμα μία, 
-Z/2/811/3	λέλεκται πρόσθεν. ὥστ' οὐδὲν ἔτι ὑπόλοιπόν ἐστιν 
-Z/2/811/4	τῆς ἐπ' ὀσφύϊ κοίλης ἀποβλάστημα διηγήσεως δεόμενον. 
-Z/2/811/5	ἀλλ' ὅπως δίχα σχίζεται, λεκτέον ἤδη. κατὰ τοίνυν τοὺς 
-Z/2/811/6	ὑστάτους τῆς ὀσφύος σπονδύλους οὐκ ἔθ' ὑποκειμένην ἐστὶν 
-Z/2/811/7	εὑρεῖν τὴν ἀρτηρίαν τῇ φλεβὶ, τοὐναντίον δ' ἅπαν γίνεται. 
-Z/2/811/8	μετέωρος μὲν ἡ ἀρτηρία κατὰ τῆς φλεβὸς ὀχεῖται, τῶν 
-Z/2/811/9	σπονδύλων δὲ αὐτῶν ἡ φλέψ. ψαύει τοίνυν καὶ σχίζεται 
-Z/2/811/10	κατὰ τοῦτο τὸ μέρος ἑκάτερον τῶν ἀγγείων δίχα, καὶ γί-
-Z/2/811/11	νεται τὸ σύμπαν αὐτῶν σχῆμα τῷ Λ στοιχείῳ παραπλή-
-Z/2/811/12	σιον. ἕκαστον δὲ τῶν συνθέτων ἀγγείων ἐπὶ τὸ καθ' 
-Z/2/811/13	ἑαυτὸ φέρεται σκέλος λοξόν. ἐν δὲ τῇ φορᾷ ταύτῃ πρῶ-
-Z/2/811/14	τον μὲν ἀπόφυσιν τῆς φλεβὸς ἑκατέρας ἰδεῖν ἐστιν, ἐπὶ τὰς 
-Z/2/811/15	ψόας ὀπίσω διανεμομένας, καί τινας ἄλλας τριχοειδεῖς ἀμυ-
-Z/2/811/16	δρῶς ἐνίοτε φερομένας εἰς τὸ κατ' ὀσφὺν περιτόναιον. ἀπὸ 
-Z/2/811/17	γάρ τοι τῶν πλησιαζόντων καθ' ἕκαστον μόριον ἀγγείων τὸ  
-Z/2/812/1	περιτόναιον τρέφεται τοσαύταις φλεψί· πλείστας δ' αὐτῶν 
-Z/2/812/2	καὶ μακροτέρας λαμβάνει παρὰ τῶν ἐπ' ὄρχεις φερομένων. 
-Z/2/812/3	ἐφεξῆς δὲ τούτων εἰσὶν ἀποφύσεις τῶν ἐπὶ τὰ σκέλη φερο-
-Z/2/812/4	μένων φλεβῶν εἴς τε τὰ κάτω καὶ πρόσω. πρῶτον μὲν εἰς 
-Z/2/812/5	τοὺς κατὰ τὸ πλατὺ καλούμενον ὀστοῦν μῦς, ὧν οὐ σμι-
-Z/2/812/6	κρὸν μέρος ἀναμίγνυται τῇ μετ' αὐτῶν ἐκφύσει πρὸς τοὺς 
-Z/2/812/7	κατὰ τὴν ἕδραν μῦς φερόμενον. ἀμφοτέρων δὲ τῶν συζυ-
-Z/2/812/8	γιῶν τὰ πέρατα διεκπίπτει πρὸς τὰ ἐκτὸς μόρια τοῦ πλα-
-Z/2/812/9	τέος ὀστοῦ, τοῖς τοῦ ἐνταῦθα μυσὶ διασπειρόμενα. μετὰ 
-Z/2/812/10	δὲ ταῦτα ἐπὶ τὰ κάτω μέρη τῆς μήτρας φέρονται φλέβες 
-Z/2/812/11	ἀνωτέρω βραχὺ τῆς τοῦ τραχήλου πρώτης ἐκφύσεως, αἵτι-
-Z/2/812/12	νες εἴς τε τὸν τράχηλον αὐτὸν διασπείρονται, καὶ εἰς τὴν 
-Z/2/812/13	μήτραν ἑνούμεναι μέρει μὲν ἑαυτῶν τινι τοὺς ὄρχεις, τῷ 
-Z/2/812/14	δὲ ἄλλῳ τὰ μέχρι τοῦ πυθμένος τῆς μήτρας διαπλέκουσιν. 
-Z/2/812/15	ἀπὸ δὲ τῶν ἐπὶ τὰ κάτω τῆς μήτρας φερομένων φλεβῶν 
-Z/2/812/16	καὶ αἱ τῆς κύστεως ἀποσχίζονται φλέβες. ἐφεξῆς δ' ἐστὶν 
-Z/2/812/17	ἄλλη συζυγία φλεβῶν, δύο ἀρχὰς τοὐπίπαν ἐχουσῶν. προϊοῦ- 
-Z/2/813/1	σαι δὲ αὗται συνάπτονται πρὸς ἀλλήλας καὶ γεννῶσι φλέβα 
-Z/2/813/2	καθ' ἑκάτερον μέρος εἰς τοὐκτὸς φερομένην διὰ τοῦ τῆς 
-Z/2/813/3	ἥβης ὀστοῦ σὺν τῷ ταύτης νεύρῳ. καὶ τοίνυν διασπείρεται 
-Z/2/813/4	τοῖς κάτω μυσὶ τοῦ τῆς ἥβης ὀστοῦ τὸ ἀγγεῖον τοῦτο, κα-
-Z/2/813/5	θάπερ καὶ τὸ νεῦρον. μετὰ δὲ ταῦτά ἐστιν ἄλλη συζυγία 
-Z/2/813/6	φλεβῶν, ὑπὲρ ὧν ἔμπροσθεν ἀνεβαλόμην ἐρεῖν, τῶν ἀναφε-
-Z/2/813/7	ρομένων παρὰ τοὺς ὀρθίους μῦς, ἔπειτα εἰς ταὐτὸν ἰουσῶν 
-Z/2/813/8	τοῖς πέρασι τῶν φλεβῶν, ἃς διὰ τοῦ θώρακος εἰς ὑποχόν-
-Z/2/813/9	δρια καταφέρεσθαι πρόσθεν εἶπον. ἀπὸ δὲ τῆς αὐτῆς ῥί-
-Z/2/813/10	ζης καὶ ἄλλο φλεβίον ἓν καθ' ἑκάτερον μέρος εἰς τὴν μή-
-Z/2/813/11	τραν ἀφικνεῖται, δι' ὧν φλεβῶν ἡ κοινωνία μάλιστά ἐστι 
-Z/2/813/12	τοῖς τιτθοῖς πρὸς τὰς μήτρας. αὗται μὲν οὖν αἱ φλέβες 
-Z/2/813/13	ἐκ τῶν ἔνδον μερῶν κεῖνται τῶν ὀρθίων μυῶν, καὶ 
-Z/2/813/14	αἵ γε ἀναφερόμεναι πρὸς τὰ ὑποχόνδρια συμφυεῖς εἰσιν 
-Z/2/813/15	αὐτοῖς. ἑτέρα δ' ἔξωθεν τῶν μυῶν ἐστι συζυγία τῶν κα-
-Z/2/813/16	θηκουσῶν ἐπὶ τὸ αἰδοῖον, ἄν τε ἄῤῥεν, ἄν τε θῆλυ τὸ 
-Z/2/813/17	ζῶον ᾖ· καταφέρονται δὲ παρὰ τὴν συμβολὴν τῶν τῆς ἥβης 
-Z/2/813/18	ὀστῶν ἑκατέρωθεν. καὶ μετὰ ταύτας εὐθέως ἐστὶν ἑτέρα  
-Z/2/814/1	φλὲψ ἀφ' ἑκατέρας τῆς ἐπὶ τὰ σκέλη πρὸς τοὺς ἔνδον μῦς 
-Z/2/814/2	τῶν μηρῶν φερομένη. τούτων δ' ἑξῆς ἄλλη συζυγία φλε-
-Z/2/814/3	βῶν ἐπιπολῆς ὑπὸ τῷ δέρματι κειμένη, ἃς καὶ θεώμεθα 
-Z/2/814/4	πάνυ σαφῶς ἐπὶ τῶν ἰσχνῶν ἀνθρώπων, ἀπὸ μὲν τῶν βου-
-Z/2/814/5	βώνων ἀρχομένας, ἀναφερομένας δὲ κατὰ τὸν τῶν λαγόνων 
-Z/2/814/6	τόπον. ἀμυδραὶ δὲ ἄλλαι συνάπτουσιν αὐτῶν τοῖς πέρασιν 
-Z/2/814/7	ἄνωθεν κάτω φερόμεναι, τὴν γένεσιν ἔχουσαι μάλιστα ἐκ 
-Z/2/814/8	τῶν παρὰ τοὺς τιτθοὺς φλεβῶν. ἀλλὰ ταύτης τῆς συζυγίας 
-Z/2/814/9	τῆς νῦν ἐν τῷ λόγῳ προκειμένης ἔφην ἀναφέρεσθαι κάτω-
-Z/2/814/10	θεν ἄνω μέρος οὐ σμικρὸν, ἐπὶ τοὺς παρὰ τὰς πυγὰς ἀπο-
-Z/2/814/11	χωροῦν μῦς. ἐντεῦθεν δὴ λοιπὸν ἡ μεγάλη φλὲψ εἰς τὸ 
-Z/2/814/12	σκέλος ἀποσχίζεται, πρώτην μὲν ἀπόφυσιν ἑαυτῆς κατὰ τὸν 
-Z/2/814/13	βουβῶνα ποιοῦσα σὺν ἀρτηρίᾳ μικρᾷ τοῖς ἐμπροσθίοις μυ-
-Z/2/814/14	σὶν διανεμομένην, δευτέραν ἑκατέρωθεν μίαν κᾀκ τῶν ἔνδον 
-Z/2/814/15	μερῶν ἄχρι τοῦ γόνατος ἐπιπολῆς διασπειρομένην, ἄλλας δ' 
-Z/2/814/16	οὐκ ὀλίγας διὰ βάθους εἰς τοὺς μηρούς. μικρὸν δ' ἀνω-
-Z/2/814/17	τέρω τῆς κατὰ γόνυ διαρθρώσεως τριχῆ σχισθεῖσα, τῷ μέσῳ 
-Z/2/814/18	μὲν αὑτῆς, ᾗ δὴ μεγίστη ἐστὶ, δι' αὐτῆς εἰς ἰγνύας φέρε- 
-Z/2/815/1	ται κάτω, κᾄπειτα ἐντεῦθεν διὰ τοῦ βάθους ἰοῦσα τῆς κα-
-Z/2/815/2	λουμένης γαστροκνημίας ἀποφύσεις οὐκ ὀλίγας δίδωσι τοῖς 
-Z/2/815/3	κατὰ ταύτην μυσί· τῷ δ' ἔξωθεν μορίῳ τῷ δευτέρῳ κατὰ 
-Z/2/815/4	τὸ τῆς περόνης ἐκτὸς ἐπὶ τῆς κατὰ τὸν πόδα διαρθρώ-
-Z/2/815/5	σεως ἐπιπολῆς ἀφικνεῖται· τῷ τρίτῳ δὲ μέρει τῶν ἔνδον 
-Z/2/815/6	ἐπ' αὐτὸ τὸ ἀντικείμενον ἔρχεται, κᾄπειτα ἐντεῦθεν ἐπὶ 
-Z/2/815/7	τὸ σφυρὸν ἀφικνεῖται ἐπ' αὐτὸ τῆς κνήμης τὸ πέρας, ἐπι-
-Z/2/815/8	τηδειοτάτη πρὸς τὰς φλεβοτομίας οὖσα. καὶ μὲν δὴ καὶ 
-Z/2/815/9	τῆς διὰ βάθους τῆς μεγάλης εἰς τοὺς μῦς σχιζομένης σὺν 
[0057]  [013]  []  []

-Z/2/815/10	ἀρτηρίᾳ δύο πέρατα ποιησαμένης, τὸ μὲν ἕτερον τὸ μεῖζον 
-Z/2/815/11	ἀπὸ τῆς κνήμης ἔσω φέρεται, τὸ δ' ἕτερον διὰ τῆς μέσης 
-Z/2/815/12	χώρας περόνης τε καὶ κνήμης εἰς τὰ πρόσω παραγίγνεται 
-Z/2/815/13	τοῦ ποδὸς, ἐμπηγνύμενον ἀποβλαστήματι φλεβὸς ἑτέρας, ἣν 
-Z/2/815/14	διὰ τῶν ἔξω τῆς κνήμης μερῶν παρὰ τὴν περόνην ἔφην 
-Z/2/815/15	καταφέρεσθαι, ὡς γίγνεσθαι τέτταρας φλέβας εἰς πόδα κα-
-Z/2/815/16	τερχομένας, μίαν μὲν ἔξωθεν πασῶν παρὰ τὸ κυρτὸν πέ-
-Z/2/815/17	ρας τῆς περόνης, ἑτέραν δὲ ἐκ τῶν ἔνδον αὐτοῦ μερῶν, 
-Z/2/815/18	καὶ τρίτην, ὡς εἶπον, πρόσω τοῦ τῆς κνήμης πέρατος,  
-Z/2/816/1	καὶ τετάρτην, ἐκ τῶν ἔνδον περιλαμβάνουσαν τὰς κυρτὰς 
-Z/2/816/2	ἀποφύσεις. ἡ μὲν πρώτη καὶ δευτέρα ῥηθεῖσαι τῆς περό-
-Z/2/816/3	νης, αἱ δὲ ἑξῆς δύο τῆς κνήμης. ἐντεῦθεν δ' ἡ μὲν τε-
-Z/2/816/4	τάρτη κάτω τοῦ ποδὸς ἅπαντα διαπλέκει, συνεπιμιγνυμέ-
-Z/2/816/5	νων αὐτῇ μορίων τῆς πρώτης. αἱ μέσαι δ' αὐτῶν αἱ δύο 
-Z/2/816/6	κατὰ τοῦ ποδὸς ἄνω διασπείρονται. καὶ μέντοι καὶ τῆς 
-Z/2/816/7	πρώτης μόριον τὸ ἄνω τοῦ ποδὸς ἔχει, ὃ διαπλέκει τὰ 
-Z/2/816/8	μέρη τῆς κατὰ τὸν μικρὸν μάλιστα δάκτυλον. ἐπιμίγνυται 
-Z/2/816/9	δὲ καὶ ἄλλως πολυειδῶς, ὥσπερ ἐν ταῖς ἄκραις χερσὶν, οὕτω 
-Z/2/816/10	καὶ κατὰ τὸν πόδα μόρια τῶν ἀγγείων. αὕτη μὲν ἡ σύν-
-Z/2/816/11	οψις ἔσται σοι τῆς τῶν φλεβῶν ἀνατομῆς· ἐφεξῆς δὲ περὶ 
-Z/2/816/12	τῶν ἀρτηριῶν ἐροῦμεν. 
-Z/2/816/13	  Ἀρχὴ μὲν τούτων ἐστὶν ἡ ἀριστερὰ κοιλία 
-Z/2/816/14	τῆς καρδίας. ἐντεῦθεν δὲ μία μὲν εἰς τὸν πνεύμονα κα-
-Z/2/816/15	τασχίζεται λεπτὴ καὶ μονοχίτων, καθάπερ αἱ φλέβες· 
-Z/2/816/16	ἑτέρα δὲ δύο χιτῶνας ἔχουσα καὶ παχεῖα, πολὺ μείζων 
-Z/2/816/17	τῆσδε, καθάπερ τι στέλεχος ἁπασῶν οὖσα τῶν ἀρτηριῶν. 
-Z/2/816/18	εἰκάσαις δ' ἂν, εἰ βούλοιο, καὶ τὴν εἰς τὸν πνεύμονα  
-Z/2/817/1	κατασχιζομένην ἀνάλογον ἔχειν τῇ πρώτῃ πασῶν ῥηθείσῃ 
-Z/2/817/2	φλεβὶ, τῇ κατὰ τὰς πύλας τοῦ ἥπατος, ἣν εἰς τὰ κατὰ 
-Z/2/817/3	τὴν γαστέρα μόρια καθήκειν ἔφην, οἷόν περ ῥίζαις τισὶ 
-Z/2/817/4	τοῖς ἑαυτῆς πέρασιν ἀναλαμβάνουσαν τὴν τροφήν. ὡσαύτως 
-Z/2/817/5	γάρ τοι καὶ ἥδε διὰ τῆς εἰσπνοῆς ὠφέλειαν εἰς τὸν πνεύ-
-Z/2/817/6	μονα κατασχίζεται. καὶ μέντοι καὶ δι' αὐτὸ τὸ τῆς καρ-
-Z/2/817/7	δίας σῶμα περιχεομένας ἐν κύκλῳ δύο ἀρτηρίας ἔχει, τὴν 
-Z/2/817/8	μὲν ἑτέραν τὴν μείζω τὸ πλεῖστον αὐτῆς διαπλέκουσαν, τὴν 
-Z/2/817/9	δὲ ἑτέραν εἰς ἐκεῖνα μάλιστα διανεμομένην, ἔνθα τὴν τρί-
-Z/2/817/10	την ἐνόμιζεν εἶναι κοιλίαν ὁ Ἀριστοτέλης. αὕτη δέ ἐστιν 
-Z/2/817/11	ἡ κατὰ τὸ πλατὺ τῆς καρδίας μόριον οὖσα τῆς δεξιᾶς, οὐκ 
-Z/2/817/12	ἄλλη τρίτη τις. πέφυκε δ' ἐξ αὐτῆς εἰς τὸν πνεύμονα κα-
-Z/2/817/13	τασχιζομένη φλὲψ, ἧς ὁ χιτὼν ὁ αὐτός ἐστι τῷ τῆς ἀρτη-
-Z/2/817/14	ρίας. ταύτας μὲν οὖν τὰς ἀρτηρίας ἅμα τῷ πρῶτον 
-Z/2/817/15	ἐκφύεσθαι τῆς καρδίας τὴν μεγίστην ἀποφυομένας αὐτῆς 
-Z/2/817/16	ἰδεῖν ἐστιν, εὐθὺς δὲ κἀκείνην διασχιζομένην ἀνίσοις τμή-
-Z/2/817/17	μασιν· καὶ μέντοι καὶ τὸ ἔλαττον αὐτῆς μέρος ἄνω  
-Z/2/818/1	φερόμενον, καὶ αὐτὸ πάλιν αὐτίκα σχιζόμενον ἀνίσοις τμή-
-Z/2/818/2	μασι· κᾄπειτα τὸ μὲν μεῖζον αὐτῶν ἐπὶ τὴν σφαγὴν ἀνα-
-Z/2/818/3	τεινόμενον λοξὸν ἀπὸ τῶν ἀριστερῶν ἐπὶ τὰ δεξιὰ τοῦ θώ-
-Z/2/818/4	ρακος, ἀντίστροφον δὲ τὴν θέσιν ἔχον τὸ ἕτερον. ἀναφέρεται 
-Z/2/818/5	γάρ τοι καὶ τοῦτο λοξὸν ἐπὶ τὴν ἀριστερὰν ὠμοπλάτην τε 
-Z/2/818/6	καὶ μασχάλην ἀποφύσεσιν, ἀποφυόμενον ἐπί τε τὸ στέρνον 
-Z/2/818/7	καὶ τὰς πρώτας τοῦ θώρακος πλευρὰς καὶ τοὺς ἓξ τοῦ 
-Z/2/818/8	τραχήλου σπονδύλους, ἐπί τε τὰ περὶ τὴν κλεῖν χωρία 
-Z/2/818/9	μέχρι τῆς ἀκρωμίας, μεθ' ἃς ἁπάσας τὸ ὑπόλοιπον ἐπί τε 
-Z/2/818/10	τὴν ὠμοπλάτην καὶ τὴν χεῖρα κατασχίζεται. τὸ δ' ἐπὶ τὴν 
-Z/2/818/11	σφαγὴν ἀνατεινόμενον μέρος τῆς ἀρτηρίας τὸ μεῖζον, ὅταν 
-Z/2/818/12	τῷ θυμῷ πλησιάσῃ, πρῶτον μὲν ἀπόφυσιν ἑαυτοῦ ποιεῖται 
-Z/2/818/13	παρὰ τὴν ἀριστερὰν σφαγῖτιν, ἐπ' αὐτῇ δὲ ἑτέραν παρὰ 
-Z/2/818/14	τὴν δεξιάν· εἶθ' οὕτως τὸ ὑπόλοιπον ἅπαν αὐτῆς ὁμοίως 
-Z/2/818/15	κατασχίζεται τῇ λεγομένῃ πρὸς τὴν ἀριστερὰν ὠμοπλάτην 
-Z/2/818/16	τε καὶ μασχάλην ἀναφέρεσθαι. καὶ γὰρ ἐπὶ τὸ στέρνον 
-Z/2/818/17	ἥκει τις ὡσαύτως τῇ φλεβὶ, τάς τε ἄλλας ἀποφύσεις ποιου-
-Z/2/818/18	μένη, καὶ τὴν ἐπὶ τῶν τιτθῶν, ἥ τε ἐπὶ τὰς πρώτας τοῦ  
-Z/2/819/1	θώρακος πλευρὰς συγκατασχίζεται καὶ συνεκπίπτει τοῦ 
-Z/2/819/2	θώρακος ἐκτὸς ἐπὶ τοὺς ῥαχίτας μῦς, ὥσπερ ἡ φλὲψ, ἥ 
-Z/2/819/3	τε διὰ τῶν κατὰ τοὺς πρώτους ἓξ τοῦ τραχήλου σπον-
-Z/2/819/4	δύλους τρημάτων φερομένη συγκαταβαίνει τε καὶ συγκα-
-Z/2/819/5	τασχίζεται τῇ φλεβὶ πρὸς τὰς τοῦ νωτιαίου μήνιγγας, 
-Z/2/819/6	ἥ τ' ἐπ' ἀκρώμιον ὠμοπλάτην τε καὶ μασχάλην δεξιάν. 
-Z/2/819/7	αὗται πᾶσαί τε ἄλλαι ταῖς παρακειμέναις φλεψὶ συγκα-
-Z/2/819/8	τασχίζονται, καθάπερ αἱ καρωτίδες ὀνομαζόμεναι ταῖς 
-Z/2/819/9	διὰ βάθους σφαγίτισιν. συναναφέρεταί τις ἀρτηρία. ἀλλ' 
-Z/2/819/10	εἴτε δύο γενηθεῖεν, εἴτε τέτταρες αὗται, χωρὶς ἀρτη-
-Z/2/819/11	ριῶν εἰσι. τὸ δὲ ὑπόλοιπον ἑκατέρας καρωτίδος ὄρθιον 
-Z/2/819/12	ἀναφερόμενον εἴσω τοῦ κρανίου παραγίνεται, κᾀνταῦθα 
-Z/2/819/13	ποιεῖ τὸ καλούμενον δικτυοειδὲς πλέγμα, καὶ μετὰ ταῦτα 
-Z/2/819/14	πάλιν ἀρτηρίαι δύο γινόμεναι πρὸς τὸν ἐγκέφαλον ἀναφέ-
-Z/2/819/15	ρονται. περὶ δὲ τῆς ἐκείνων νομῆς καὶ πρὸς τὰ τῶν αἰ-
-Z/2/819/16	σθήσεων ὄργανα κοινωνίας ἐν ταῖς ἀνατομικαῖς ἐγχειρήσεσι 
-Z/2/819/17	λέγεται. τὸ δὲ ἕτερον μέρος τῆς ἐκ καρδίας φυομένης ἀρ- 
-Z/2/820/1	τηρίας τὸ μεῖζον παρὰ τὴν ῥάχιν κατακάμπτεται, τῷ 
-Z/2/820/2	πέμπτῳ τοῦ θώρακος ἐπιβαῖνον σπονδύλῳ, φέρεταί τε τοὐν-
-Z/2/820/3	τεῦθεν δι' ὅλης ἤδη τῆς ῥάχεως ἄχρι τοῦ πλατέος ὀστοῦ, 
-Z/2/820/4	πρῶτον μέν τινα πέμπον ἀπόφυσιν αὑτοῦ μικρὰν ἀρ-
-Z/2/820/5	τηρίαν, κατασχιζομένην εἰς ἐκεῖνα τοῦ θώρακος τὰ μέρη, 
-Z/2/820/6	καθ' ἃ ὁ πνεύμων ἐπίκειται· τὰ τελευταῖα δὲ αὐτῆς πέρατα 
-Z/2/820/7	μέχρι τῆς τραχείας ἀρτηρίας ἀνήκει, μετὰ δὲ ταῦτα καθ' 
-Z/2/820/8	ἕκαστον σπόνδυλον εἴς τε τὰ μεσοπλεύρια καὶ εἰς τὸν νω-
-Z/2/820/9	τιαῖον ἀπονεμήσεις γίνονται. τὰ δ' ἄνω τοῦ θώρακος τὰ 
-Z/2/820/10	κατὰ τὰς τέσσαρας πλευρὰς οὐχ ὁμοίως ἀεὶ τὰς ἀρτηρίας 
-Z/2/820/11	ἔχει διατεταμένας· ἐνίοτε μὲν γὰρ ἀπὸ ταύτης πλέον, ἐνίοτε 
-Z/2/820/12	δὲ ἀπὸ τῶν ἄνω φερομένων, ὡς ἔμπροσθεν εἶπον, ἐνίοτε 
-Z/2/820/13	δὲ ἀπ' ἀμφοῖν ἴσον εἰς αὐτὰς διασπείρεται. ἀλλ' ἥ γε με-
-Z/2/820/14	γάλη ἀρτηρία φερομένη μετὰ τὸ ἐξελθεῖν τὸν θώρακα 
-Z/2/820/15	πρῶτον ἐν τῷ διαφράγματι δύο δίδωσιν ἀρτηρίας, ἐφεξῆς 
-Z/2/820/16	δὲ γαστρὶ μὲν καὶ σπληνὶ καὶ ἥπατι μίαν ἀζυγῆ, ταύτῃ 
-Z/2/820/17	δ' ἐφεξῆς ἑτέραν ἀζυγῆ, κατὰ τὰ πρόσω μέρη τῆς μεγάλης 
-Z/2/820/18	ἀποπεφυκυίας ἀμφοτέρας. ἔστι δ' ὅτε ἐκ μιᾶς ῥίζης δίχα  
-Z/2/821/1	σχισθεῖσα, γαστρὶ μὲν καὶ σπληνὶ καὶ ἥπατι τὸ ἕτερον 
-Z/2/821/2	τμῆμα, τοῖς δὲ ἐντέροις θάτερον διανέμεται κατὰ τὰ δύο 
-Z/2/821/3	μεσεντέρια, τό τε ἐν τοῖς δεξιοῖς, ὅπερ ἐστὶ τοῦ κώλου 
-Z/2/821/4	τῶν πρώτων μερῶν, καὶ μέσον ἔντερον ἐπὶ τῶν λεπτῶν 
-Z/2/821/5	ἐστι· τὸ γάρ τοι τρίτον μεσεντέριον, ὃ πλησίον ἥκει τῆς 
-Z/2/821/6	ἕδρας, ἐν τοῖς ἀριστεροῖς κείμενον, ἐντεῦθεν μὲν ἀρτη-
-Z/2/821/7	ρίαν οὐδεμίαν λαμβάνει, κάτωθεν δὲ ἐμβάλλει τις αὐτῷ 
-Z/2/821/8	μικρὰ, κατὰ τοὺς νεφροὺς φυομένη τῆς μεγάλης ἀρτηρίας 
-Z/2/821/9	ἀζυγής. μεταξὺ δὲ ταύτης καὶ τῶν προειρημένων ἐπὶ τοὺς 
-Z/2/821/10	νεφροὺς ἴασι δύο ἀξιόλογοι τὸ μέγεθος, ἑτέρα τέ τις αὐτῶν 
-Z/2/821/11	ἄνωθεν ἐκ τῶν ἀριστερῶν μερῶν παρατεταμένη τῇ κάτωθεν 
-Z/2/821/12	φλεβί. καὶ μέντοι καὶ αὐτῶν τῶν προειρημένων δυοῖν ἀζυ-
-Z/2/821/13	γῶν ἀρτηριῶν ὀλιγάκις ἐθεασάμεθα τὴν μὲν ὑψηλοτέραν 
-Z/2/821/14	εἰς γαστέρα καὶ σπλῆνα, τὴν δὲ ταπεινοτέραν εἰς ἧπάρ τε 
-Z/2/821/15	καὶ μεσεντέρια διανεμομένην. καθήκουσί τε καὶ εἰς τὸν 
-Z/2/821/16	νωτιαῖον ἅμα ταῖς φλεψὶ καθ' ἕκαστον σπόνδυλον ἀρτηρίας 
-Z/2/821/17	τῆς μεγάλης ἀποσχιζόμεναι. καὶ ταῖς εἰς τὰς λαγόνας  
-Z/2/822/1	εἰρημέναις φέρεσθαι φλεψὶ, καὶ ταύταις ὁμοίως συμπαρα-
-Z/2/822/2	φέρονταί τινες ἀρτηρίαι, τῆς ἐπ' ὀσφύϊ μεγάλης ἀρτηρίας 
-Z/2/822/3	ἀποφυόμεναι. καὶ ταῖς ἐπὶ τοὺς ὄρχεις ὡσαύτως φέρεσθαι 
-Z/2/822/4	φλεψὶν εἰρημέναις ἀρτηρίαι συμπαραφέρονται. κατὰ δὲ τὰ 
-Z/2/822/5	πλάγια τῆς ὀσφύος ὑπερβαίνει τὴν ὑπερκειμένην φλέβα τὸ 
-Z/2/822/6	τῆς μεγάλης ἀρτηρίας ὕστατον, ὡς ἐρηρεῖσθαι μὲν κατὰ τῶν 
-Z/2/822/7	σπονδύλων τὴν φλέβα, κατ' αὐτῆς δ' ὀχεῖσθαι τὴν ἀρτη-
-Z/2/822/8	ρίαν. ἐπειδὰν δὲ τοῦτο γένηται, τηνικαῦτα, ὥσπερ ἡ φλὲψ, 
-Z/2/822/9	καὶ ἡ μεγάλη ἀρτηρία δίχα σχισθεῖσα τῶν μορίων ἑκάτερον 
-Z/2/822/10	εἰς τὸ κατ' εὐθὺ πέμπει σκέλος. ἐν δὲ τῇ φορᾷ ταύτῃ 
[0057]  [013]  []  []

-Z/2/822/11	μόριον ἓν ἀπεσχισμένον ἑκατέρας αὐτῶν φαίνεται πρῶτον, ὃ 
-Z/2/822/12	τοῖς ἐμβρύοις ἐξ ὀμφαλοῦ προσγίνεται. τελουμένων γὰρ τῶν 
-Z/2/822/13	ζώων, τὸ μὲν ἐν τῷ μεταξὺ πᾶν ὑμενῶδές τε καὶ ξηρὸν 
-Z/2/822/14	καὶ ἄχρηστον γίνεται, τὸ δὲ κατὰ τὴν ἔμφυσιν σώζεται. 
-Z/2/822/15	καὶ τούτου τινὲς ἀποφύσεις, ὥσπερ ἐπὶ τῶν ἐμβρύων, οὕτω 
-Z/2/822/16	καὶ ἐπὶ τῶν τελείων κατασχίζονται ταῖς κατὰ τὸ πλατὺ κα-
-Z/2/822/17	λούμενον ὀστοῦν φλεψὶν, ἃς ἔμπροσθεν εἶπον εἰς τοὺς ἐν- 
-Z/2/823/1	ταῦθα μῦς διασχίζεσθαι. αὐτὴ δὲ ἡ ἑκατέρων τῶν σκελῶν 
-Z/2/823/2	ἀρτηρία μεγάλη διὰ βάθους φέρεται τῇ μεγάλῃ φλεβὶ συμ-
-Z/2/823/3	παραφερομένη. καὶ μέντοι καὶ ὅσαι διὰ βάθους ἐκείνης 
-Z/2/823/4	εἴρηνται πρόσθεν ἀποφύσεις γίνεσθαι, ταύταις συμπαρεκτεί-
-Z/2/823/5	νονταί τε καὶ συγκατασχίζονται. ταῖς δ' ἐπιπολῆς φλεψὶν 
-Z/2/823/6	ταῖς ἐν τοῖς σκέλεσιν οὐκ ἂν εὕροις ἀρτηρίαν παρακειμένην, 
-Z/2/823/7	ὥσπερ οὐδὲ ἐν χερσὶ, κατά τε ἐπιγάστριον καὶ νῶτον καὶ 
-Z/2/823/8	τράχηλον. ἐν κεφαλῇ δὲ μόνῃ πλησίον τοῦ δέρματος εὕ-
-Z/2/823/9	ροις ἂν ἀρτηρίας ὄπισθεν τοῦ ὠτὸς καὶ τὰς κατὰ ἑκάτε-
-Z/2/823/10	ρον τῶν κροτάφων. αἱ δὲ κατ' ἄκρας τὰς χεῖρας 
-Z/2/823/11	τῶν διὰ βάθους ἀρτηριῶν εἰσι πέρατα, διὰ δὲ τὸ τῶν μο-
-Z/2/823/12	ρίων ἄσαρκον ὑποπίπτουσι τοῖς ἁπτομένοις, ὥσπερ γε 
-Z/2/823/13	καὶ κατὰ τοὺς ταρσοὺς τῶν ποδῶν. κᾀν τοῖς παχυτέ-
-Z/2/823/14	ροις καὶ πιμελωδεστέροις τὸ σῶμα καὶ τούτων μικρόν 
-Z/2/823/15	τι τὸ φανερόν ἐστιν, καὶ τῶν ἄλλων οὐδεμία πρόδη-
-Z/2/823/16	λος· τοῖς τε γὰρ ἰσχνοῖς καὶ προφανῆ ἐπὶ πλεῖστόν εἰσι 
-Z/2/823/17	καὶ πολλῶν ἄλλων ἀρτηριῶν μόρια. τὰ μὲν οὖν εἰρημένα  
-Z/2/824/1	πάντα περὶ φλεβῶν καὶ ἀρτηριῶν ἐπὶ τῶν τελείων φαίνε-
-Z/2/824/2	ται ζώων. 
-Z/2/824/3	  Ἐπὶ μέντοι τῶν ἔτι κυουμένων πρὸς τοῖς 
-Z/2/824/4	εἰρημένοις κατ' αὐτὸ τὸ χορίον ἀρτηρίαι καὶ φλέβες εἰσὶ 
-Z/2/824/5	καθηκόντων περάτων ἐκφυόμεναι τῶν ἐπὶ μήτραν. συνιόν-
-Z/2/824/6	των δ' ἐκείνων πρὸς ἄλληλα, καὶ τῶν γενομένων αὖθις 
-Z/2/824/7	πρὸς ἀλλήλας, γενέσθαι συμβέβηκεν ἐξ αὐτῶν τὸ κατ' ὀμ-
-Z/2/824/8	φαλὸν ζεῦγος ἑκατέρων τῶν ἀγγείων. ἀλλ' αἱ μὲν ἀρτηρίαι 
-Z/2/824/9	περιλαμβάνουσαι τὴν κύστιν ἐπὶ τὰς ἀποπεφυκυίας τὰς 
-Z/2/824/10	κατὰ ῥάχιν ὡς ἐπὶ τὰ σκέλη παραγίνονται, καθ' ὅ τι καὶ 
-Z/2/824/11	μικρὸν ἔμπροσθεν εἴρηται. συμβάλλουσαι δ' ἄλλαι φλέβες 
-Z/2/824/12	κατὰ τὴν πρώτην ἔκφυσιν τοῦ ὀμφαλοῦ μίαν ἀποτελοῦσι 
-Z/2/824/13	μεγάλην ἐπὶ τὰ σιμὰ τοῦ ἥπατος φερομένην ἐγγὺς τῆς ἐπὶ 
-Z/2/824/14	πύλαις φλεβός. αὕτη τε οὖν ἡ φλὲψ χωρὶς ἀρτηρίας ἐστὶ 
-Z/2/824/15	καὶ μετ' αὐτὴν ἡ κοίλη πᾶσα. τό τε γὰρ διὰ τῶν κυρτῶν 
-Z/2/824/16	τοῦ ἥπατος διεληλυθὸς οὐδεμίαν ἀρτηρίαν παρακει-
-Z/2/824/17	μένην ἔχει τοὐντεῦθεν ἐπὶ τὴν ῥάχιν· ὁμοίως δὲ καὶ τὸ μέχρι  
-Z/2/825/1	τῶν σφαγῶν φερόμενον. οὐ μὴν οὐδὲ ἄλλη τις τῶν κατὰ 
-Z/2/825/2	τὰ κυρτὰ τοῦ ἥπατος φλεβῶν ἀρτηρίαν ἔχει παρακειμέ-
-Z/2/825/3	νην, ὥσπερ οὐδὲ αἱ τοῦ διαφράγματος, ἃς ἔφαμεν ἀπο-
-Z/2/825/4	φύεσθαι τῆς κοίλης διερχομένης αὐτό. καὶ μέντοι καὶ ἡ 
-Z/2/825/5	τὸν θώρακα τρέφουσα φλὲψ, ἣν ἀνωτέρω τῆς καρδίας ἐπὶ 
-Z/2/825/6	τῶν πιθήκων ἔφην ἀποφύεσθαι, καὶ ταύτην χωρὶς ἀρτη-
-Z/2/825/7	ρίας ἐστὶν ἰδεῖν ἀποβῆναι τῆς ῥάχεως. οὐχ ἥττων τῆσδε 
-Z/2/825/8	κατὰ τὸ μέγεθος, ἣν ὠμιαίαν ἔφαμεν ὀνομάζεσθαι, χωρὶς 
-Z/2/825/9	ἀρτηρίας ἐστὶ μετὰ πασῶν τῶν ἑαυτῆς ἀποφύσεων, ὅτι μὴ 
-Z/2/825/10	μιᾶς μόνης, ἣν ἐν τῇ κατ' ἀγκῶνα διαρθρώσει τὴν γένεσιν 
-Z/2/825/11	ἔχειν ἔλεγον, ἀποφυομένην εἰς βάθος, ὥσπερ καὶ τῆς ἔνδον 
-Z/2/825/12	τῆς διὰ μασχάλης. αὗται γὰρ αἱ δύο μόναι διὰ βάθους 
-Z/2/825/13	τοῦ πήχεως φέρονται σὺν ἀρτηρίαις, αἱ δὲ ἄλλαι αἱ κατὰ 
-Z/2/825/14	τὸν πῆχυν ἐπιπολῆς ἅπασαι χωρίς. τρεῖς γὰρ ἢ τέτταρας 
-Z/2/825/15	φύεσθαι πρόσθεν ἔφην ἀπὸ τῆς διὰ μασχάλης· ἄλλη δὲ 
-Z/2/825/16	πολὺ τούτων μείζων ἡ ἐξ ἀμφοῖν γινομένη. αὗται πᾶσαι  
-Z/2/826/1	καθ' ἑκατέραν χεῖρα φλέβες οὐκ ἔχουσι παρακειμένην ἀρ-
-Z/2/826/2	τηρίαν, ὥσπερ καὶ ἡ τοῦ βραχίονος ὀστοῦ ἐμπεριεχομένη 
-Z/2/826/3	διὰ τῶν ὀπίσω μερῶν, ἔπειθ' ὑπὸ τὸ δέρμα φερομένη, 
-Z/2/826/4	κἀνταῦθα περὶ τὸν ἔξω κόνδυλον εἰς τὸν πῆχυν ἀφικνου-
-Z/2/826/5	μένη. καὶ γὰρ καὶ ἥδε μετὰ τῶν ἰδίων ἀποφύσεων ἁπασῶν 
-Z/2/826/6	χωρὶς ἀρτηρίας ἐστίν· ὡσαύτως δὲ καὶ αἱ ἐπιπολῆς σφαγί-
-Z/2/826/7	τιδες ἅμα ταῖς ἑαυτῶν ἀποφύσεσιν. ὅσαι δὲ κατὰ τὸν 
-Z/2/826/8	τράχηλόν εἰσι, καὶ ὅσαι πρὸς τὰς ὠμοπλάτας ἀποτείνονται, 
-Z/2/826/9	καὶ ὅσαι κατὰ τὰς ῥίζας αὑτῶν ἐλέχθησαν εἰς τὰ πλη-
-Z/2/826/10	σίον τῶν κλειδῶν σπείρεσθαι μικραὶ, χωρὶς ἀρτηρίας εἰσὶ 
-Z/2/826/11	σύμπασαι. καὶ τῶν ἐν προσώπῳ δὲ καὶ κεφαλῆς φλεβῶν, 
-Z/2/826/12	παμπόλλων οὐσῶν, ὀλίγαι ταῖς ἀρτηρίας παρατέτανται, 
-Z/2/826/13	καθάπερ ἐλέχθη πρόσθεν, ἡνίκα ὑπὲρ τῶν κατὰ 
-Z/2/826/14	τοὺς κροτάφους καὶ τῶν ὤτων ὄπισθεν ὑπὸ τῷ δέρματι 
-Z/2/826/15	διηγησάμεθα. καὶ συλλήβδην εἰπεῖν, ταῖς ἐπιπολῆς ἢ ταῖς 
-Z/2/826/16	ὑπὸ τῷ δέρματι κατά τε τὸν νῶτον καὶ τὰ πλευρὰ καὶ 
-Z/2/826/17	σύμπαντα τὸν θώρακα καὶ τὸ ὑπογάστριον οὐκ ἂν εὕροις  
-Z/2/827/1	ἀρτηρίαν ὑποκειμένην. ἀμέλει καὶ τῶν ἐξ ὑποχονδρίου κα-
-Z/2/827/2	ταφερομένων, ἃς συνάπτεσθαι ταῖς κάτωθεν ἀναφερομέναις 
-Z/2/827/3	ἔφην, ἐπιπολῆς οὐδεμία παρακειμένην ἀρτηρίαν ἔχει, κα-
-Z/2/827/4	θάπερ διὰ βάθους αἱ παραπεφυκυῖαι τοῖς ἔνδον μέρεσι 
-Z/2/827/5	τῶν ὀρθίων μυῶν. αὗται γὰρ ἔχουσιν· αἱ δὲ ἐπιπολῆς οὐκ 
-Z/2/827/6	ἔτι. καὶ αὐτῶν δὲ τῶν διὰ βάθους αἱ μὲν ἄνωθεν κατα-
-Z/2/827/7	φερόμεναι παρακειμένην ἀρτηρίαν ἔχουσιν· αἳ δὲ κάτω 
-Z/2/827/8	φερόμεναι ταῖς ἄνωθεν φερομέναις συνάπτουσι, χωρὶς ἀρ-
-Z/2/827/9	τηριῶν εἰσιν, ὥσπερ γε καὶ αἱ ἐκ τῶν ἐντέρων εἰς ἀδένας 
-Z/2/827/10	ἀναφερόμεναι. οὕτω δὲ καὶ τῶν καθ' ἱερὸν ὀστοῦν αἱ εἰς 
-Z/2/827/11	τοὺς μῦς μόναι παρακειμένην ἀρτηρίαν ἔχουσι, τῶν δὲ 
-Z/2/827/12	ἄλλων οὐδεμία. καὶ ἃς ἐπὶ τὸ αἰδοῖον ἐλέγομεν φέρεσθαι 
-Z/2/827/13	τῶν μυῶν ἐκτὸς ἤδη τὴν ἀπόφυσιν ἐχούσας, καὶ αὗται χω-
-Z/2/827/14	ρὶς ἀρτηριῶν εἰσιν, ὥσπερ γε καὶ αἱ κατὰ τὸν μηρὸν ὑπὸ 
-Z/2/827/15	τῷ δέρματι τῆς κνήμης. καὶ γὰρ ἐνταῦθα τριχῇ σχισθεί- 
-Z/2/828/1	σης τῆς μεγάλης φλεβὸς ὀλίγον πρὸ τῆς ἰγνύος, ἡ διὰ 
-Z/2/828/2	βάθους ἅμα ταῖς ἀποφύσεσιν ἔχει τὰς ἀρτηρίας ἐπι-
-Z/2/828/3	κειμένας· ὅσαι δ' ἀποχωροῦσι πρὸς τὸ δέρμα, τού-
-Z/2/828/4	των οὐδεμία παρακειμένην ἀρτηρίαν ἔχει. αὗται μὲν αἱ 
-Z/2/828/5	φλέβες χωρὶς ἀρτηριῶν εἰσιν. ἀρτηρίαι δὲ χωρὶς φλεβῶν αἱ 
-Z/2/828/6	κυουμένων ἔτι τῶν ζώων περιλαμβάνουσαι τὴν κύστιν, ἃς 
-Z/2/828/7	ἐξ ὀμφαλοῦ φερομένας ἔφην εἰς τὴν παρὰ τὴν ῥάχιν ἀρ-
-Z/2/828/8	τηρίαν ἰέναι κατ' ἐκεῖνα μάλιστα τὰ μέρη, καθ' ἃ δίχα 
-Z/2/828/9	σχισθεῖσα τῶν μορίων ἑκατέρων ἐπιβάσει τῷ καθ' ἑαυτὸ 
-Z/2/828/10	σκέλει ἀποδίδοται. καὶ μέντοι καὶ ἣ ἐκ τῆς μεγάλης ἀρ-
-Z/2/828/11	τηρίας εἰς τὴν ἀρτηριώδη φλέβα, κυουμένων ἔτι τῶν ζῴων, 
-Z/2/828/12	ἀπόφυσίς ἐστι καὶ κατάφυσις, οὐ κατὰ τὸ σῶμα μόνον, 
-Z/2/828/13	ἀλλὰ καὶ κατὰ τὴν χρείαν ἐπὶ τῶν κυουμένων ἐστὶν ἀρτη-
-Z/2/828/14	ρία, μόνη καὶ αὐτὴ τεταμένη χωρὶς φλεβός. αἱ δὲ ἄλλαι 
-Z/2/828/15	ἀρτηρίαι χωρὶς φλεβῶν εἰσιν οὐκ ἐπὶ τῶν κυουμένων μό-
-Z/2/828/16	νον, ἀλλὰ καὶ ἤδη τῶν τελείων ζώων, αἵ γε ἐκ τῆς καρ-
-Z/2/828/17	δίας, αἱ μεγάλαι, μία μὲν ἡ ἐπὶ τὸν πέμπτον τοῦ θώρακος  
-Z/2/829/1	καθήκουσα σπόνδυλον, ἑτέρα δὲ ἡ ἐπὶ τὰς σφαγὰς ἀνα-
-Z/2/829/2	φερομένη, καὶ τρίτη πρὸς ταύταις, ἣν ἔφην ἐπ' ὠμοπλά-
-Z/2/829/3	την τε καὶ μασχάλην ἀριστερὰν ἰέναι. τούτων γὰρ ἑκάστη 
-Z/2/829/4	μέχρι πολλοῦ φέρεται μόνη χωρὶς φλεβὸς, ἡ μὲν ἐπὶ τὸν 
-Z/2/829/5	πέμπτον σπόνδυλον, ἄχρι περ ἂν ὑπ' αὐτοῦ στηριχθῇ, ἡ 
-Z/2/829/6	δὲ ἐπὶ τὰς σφαγὰς ἄχρι τοῦ κατὰ τὸν θυμὸν χωρίου, ἡ 
-Z/2/829/7	δὲ ἐπὶ τὴν ἀριστερὰν μασχάλην ἄχρι τοῦ πλησιάσαι τῇ 
-Z/2/829/8	πρώτῃ πλευρᾷ. ἀρτηρία δὲ χωρὶς φλεβός ἐστιν ἡ ἐκ τῆς 
-Z/2/829/9	καρωτίδος ἀνιοῦσα, μία καθ' ἑκάτερον μέρος * εἰς τὸ δικτυοει-
-Z/2/829/10	δὲς πλέγμα· τρῆμα γάρ ἐστιν ἴδιον ταύτης ἀποκεχωρισμένον 
-Z/2/829/11	πολὺ τοῦ τρήματος ἐκείνου, δι' οὗ τὸ τῆς σφαγίτιδος πέ-
-Z/2/829/12	ρας ἐπὶ τὸν ἐγκέφαλον ἔφην ἀνιέναι. καὶ μὲν δὴ τὸ δι-
-Z/2/829/13	κνυοειδὲς πλέγμα χωρὶς φλεβός ἐστιν, καὶ αἱ ἀπὸ τοῦδε 
-Z/2/829/14	αἱ ἐπὶ τὸν πύελον ἀναφερόμεναι κατ' αὐτὴν τὴν δίοδον 
-Z/2/829/15	οὐδεμίαν ἔχουσι παρακειμένην φλέβα, πρὶν ἄρξασθαι κατα-
-Z/2/829/16	σχίζεσθαι, καὶ αἱ ἐπὶ τὸ διάφραγμα δὲ, πρὶν ἐντυχεῖν τοῖς 
-Z/2/829/17	πέρασι τῶν φλεβῶν, ἃς ἀπὸ κοίλης εἰς αὐτὰς κατασχίζε- 
-Z/2/830/1	σθαι προειρήκαμεν, οὐδεμίαν ἔχουσι παρακειμένην φλέβα, 
[0057]  [013]  []  []

-Z/2/830/2	καθάπερ οὐδὲ αἱ πρῶται τῶν ἐκφύσεων ἐφ' ἧπαρ καὶ γαστέ-
-Z/2/830/3	ρα καὶ σπλῆνα καὶ ἔντερα· οὐδὲ γὰρ ταύταις παράκειται 
-Z/2/830/4	φλὲψ, πρὶν ἄρξασθαι σχίζεσθαι.  