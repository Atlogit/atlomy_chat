
[0057]  [028]  []  []

-Z/5/1/t1	            {ΓΑΛΗΝΟΥ 
-Z/5/1/t2	  ΠΕΡΙ ΔΙΑΓΝΩΣΕΩΣ ΚΑΙ ΘΕΡΑΠΕΙΑΣ 
-Z/5/1/t3	ΤΩΝ ΕΝ 〈ΤΗΙ〉 ΕΚΑΣΤΟΥ ΨΥΧΗΙ ΙΔΙΩΝ ΠΑΘΩΝ} 
-Z/5/1/1	  Ἐπειδὴ δέῃ καὶ δι' ὑπομνημάτων ἔχειν, ἃ πρὸϲ τὴν ἐρώτηϲιν 
-Z/5/1/2	ἀπεκρινάμην, ἣν ἐνεϲτήϲω πρὸϲ ἡμᾶϲ ὑπὲρ τοῦ γραφέντοϲ <Ἀντω-
-Z/5/1/3	νίῳ τῷ Ἐπικουρείῳ> βιβλίου περὶ τῆϲ τοῖϲ ἰδίοιϲ πάθεϲιν ἐφ-
-Z/5/1/4	εδρείαϲ, ἤδη πράξω τοῦτο καὶ τήνδε τίθεμαι τὴν ἀρχήν. 
-Z/5/1/5	  ἄριϲτον μὲν ἦν αὐτὸν τὸν <Ἀντώνιον> εἰρηκέναι ϲαφῶϲ, τί ποτε 
-Z/5/1/6	βούλεται ϲημαίνειν ἐκ τοῦ τῆϲ ἐφεδρείαϲ ὀνόματοϲ, ὡϲ δ' ἄν τιϲ ἐξ ὧν 
-Z/5/2/1	λέγει κατὰ τὸ | βιβλίον εἰκάϲειεν, ἤτοι τὴν παραφυλακὴν ἢ τὴν διάγνω-
-Z/5/2/2	ϲιν δοκεῖ μοι δηλοῦν ἢ καὶ πρὸϲ τούτοιϲ τὴν ἐπανόρθωϲιν. ἐφαίνετο δ', 
-Z/5/2/3	ὡϲ οἶϲθα, 〈ϲυγκεχυμένωϲ〉 καὶ ἀϲαφῶϲ ἑρμηνεύων, 〈ὥϲτε〉 τὰ πολλὰ τῶν 
-Z/5/2/4	εἰρημένων εἰκάϲαι μᾶλλον εἶναι ἢ νοῆϲαι ϲαφῶϲ. ἐνίοτε μὲν γὰρ δόξει 
-Z/5/2/5	προτρέπειν ἡμᾶϲ ἐννοεῖν, ὅτι καὶ αὐτοὶ πολλὰ παραπληϲίωϲ τοῖϲ ἄλλοιϲ 
-Z/5/2/6	ἁμαρτάνομεν, ἐνίοτε δ' ὅπωϲ ἄν τιϲ ἕκαϲτον ὧν ἁμαρτάνει διαγι-
-Z/5/2/7	νώϲκοι, καὶ πρὸϲ τούτοιϲ αὖθιϲ, ὅπωϲ ἄν τιϲ ἑαυτὸν ἀπάγοι τῶν 
-Z/5/2/8	ἁμαρτανομένων, ὃ δοκεῖ μοι τοῦ λόγου παντὸϲ εἶναι ϲκοπόϲ· ἕκαϲτον 
-Z/5/2/9	γὰρ τῶν προειρημένων ἄχρηϲτόν ἐϲτι καὶ περιττόν, εἰ μὴ πρὸϲ τοῦτο 
-Z/5/2/10	ἀναφέροιτο. 
-Z/5/2/11	  διορθοῦν δ' ἐχρῆν αὐτὸν 〈τὰ γραφέντα διορίζοντα〉 ἐν τοῖϲ μά-
-Z/5/2/12	λιϲτα 〈τὰ〉 πάθη τῶν ἁμαρτημάτων. ἐνίοτε μὲν γὰρ ὡϲ περὶ μόνων  
-Z/5/2/13	τῶν παθῶν αὐτοῦ ὁ λόγοϲ γίνεται, πολλάκιϲ δ' ὡϲ περὶ τῶν ἁμαρ-
-Z/5/2/14	τημάτων, ἔϲτι δ' ὅτε περὶ ἀμφοτέρων διαλέγεϲθαί ϲοι δόξει. ἐγὼ δ' 
-Z/5/2/15	αὐτὸ τοῦτο πρῶτον, ὡϲ οἶϲθα, διώριϲα, τὸ μὲν ἁμάρτημα κατὰ ψευδῆ 
-Z/5/3/1	δόξαν εἰπὼν γίγνεϲθαι, τὸ δὲ πάθοϲ κατά τιν' ἄλογον | ἐν ἡμῖν δύνα-
-Z/5/3/2	μιν ἀπειθοῦϲαν τῷ λόγῳ· κοινῇ δ' ἀμφότερα κατὰ 〈τὸ〉 γενικώτερον ϲη-
-Z/5/3/3	μαινόμενον ἁμαρτήματα κεκλῆϲθαι. λέγομεν οὖν ἁμαρτάνειν καὶ τὸν ἀκο-
-Z/5/3/4	λαϲταίνοντα καὶ τὸν θυμῷ τι πράττοντα καὶ τὸν διαβολῇ πιϲτεύοντα. 
-Z/5/3/5	  γέγραπται μὲν οὖν καὶ <Χρυϲίππῳ> καὶ ἄλλοιϲ πολλοῖϲ τῶν 
-Z/5/3/6	φιλοϲόφων θεραπευτικὰ γράμματα τῶν τῆϲ ψυχῆϲ παθῶν, εἴρηται δὲ 
-Z/5/3/7	καὶ πρὸϲ <Ἀριϲτοτέλουϲ> 〈περὶ τούτων〉 καὶ τῶν ἑταίρων αὐτοῦ 
-Z/5/3/8	καὶ πρὸ τούτων ὑπὸ <Πλάτωνοϲ>· καὶ ἦν μὲν βέλτιον ἐξ ἐκείνων 
-Z/5/3/9	μανθάνειν αὐτά, ὥϲπερ κἀγώ. τὰ δ' οὖν κεφάλαια διὰ τοῦ πρώ-
-Z/5/3/10	του λόγου τοῦδε διὰ ϲυντόμου, ἐπειδὴ κελεύειϲ, διήξω ϲοι πάντα, 
-Z/5/3/11	καθ' ἣν ἤδη τάξιν ἤκουϲαϲ, ὅτ' ἐπύθου περὶ τοῦ γεγραμμένου τῷ 
-Z/5/3/12	<Ἀντωνίῳ> βιβλίου. 
-Z/5/3/13	  Ὅτι μὲν εἰκόϲ ἐϲτιν ἁμαρτάνειν, εἰ καὶ μὴ δοκοίημεν αὐτοὶ 
-Z/5/3/14	ϲφάλλεϲθαί τι, πάρεϲτιν ἐκ τῶνδε λογίϲαϲθαι· πάνταϲ ἀνθρώπουϲ 
-Z/5/3/15	ὁρῶμεν ἑαυτοὺϲ ὑπολαμβάνονταϲ ἤτοι γε ἀναμαρτήτουϲ εἶναι παντά-
-Z/5/4/1	παϲιν ἢ ὀλίγα καὶ ϲμικρὰ καὶ διὰ πολλοῦ ϲφάλλεϲθαι, καὶ τοῦτο | μά-
-Z/5/4/2	λιϲτα πεπονθόταϲ, οὓϲ ἄλλοι πλεῖϲτα νομίζουϲιν ἁμαρτάνειν. ἐγὼ 
-Z/5/4/3	γοῦν, εἰ καί τινοϲ ἑτέρου, καὶ τοῦδε παμπόλλην ἔϲχηκα πεῖραν· ὅϲοι 
-Z/5/4/4	μὲν τῶν ἀνθρώπων [ἐπ'] ἄλλοιϲ ἐπέθεντο τὴν περὶ αὑτῶν ἀπόφα〈ν〉-
-Z/5/4/5	ϲιν, ὁποῖοί τινέϲ εἰϲιν, ὀλίγα τούτουϲ ἐθεαϲάμην ἁμαρτάνονταϲ, ὅϲοι 
-Z/5/4/6	δ' ἑαυτοὺϲ ὑπειλήφαϲιν ἀρίϲτουϲ εἶναι χωρὶϲ τοῦ τὴν κρίϲιν ἑτέροιϲ 
-Z/5/4/7	ἐπιτρέψαι, μέγιϲτα καὶ πλεῖϲτα τούτουϲ ἑώρακα ϲφαλλομένουϲ. ὥϲθ'  
-Z/5/4/8	ὅπερ ᾤμην, ὅτε μειράκιον ἦν, ἐπαινεῖϲθαι μάτην (τοῦτο δ' ἦν τὸ 
-Z/5/4/9	Πύθιον γνῶναι κελεῦον ἑαυτόν· οὐ γὰρ εἶναι μέγα τὸ πρόϲταγμα), 
-Z/5/4/10	τοῦθ' εὗρον ὕϲτερον δικαίωϲ ἐπαινούμενον. ἀκριβῶϲ μὲν γὰρ ὁ ϲοφώ-
-Z/5/4/11	τατοϲ μόνοϲ ἂν ἑαυτὸν γνοίη, τῶν δ' ἄλλων ἁπάντων ἀκριβῶϲ μὲν 
-Z/5/4/12	οὐδείϲ, ἧττον δὲ καὶ μᾶλλον ἕτεροϲ ἑτέρου. καθάπερ γὰρ ἐν ὅλῳ τῷ 
-Z/5/4/13	βίῳ καὶ κατὰ πάϲαϲ τὰϲ τέχναϲ τὰϲ μὲν μεγάλαϲ ὑπεροχάϲ τε καὶ 
-Z/5/4/14	διαφορὰϲ τῶν πραγμάτων ἅπαντοϲ ἀνδρόϲ ἐϲτι γνῶναι, τὰϲ δὲ μικρὰϲ 
-Z/5/4/15	τῶν φρονίμων τε καὶ τεχνιτῶν, οὕτω κἀπὶ τῶν ἁμαρτημάτων ἔχει 
-Z/5/5/1	καὶ παθῶν. ὅϲτιϲ μὲν ἐπὶ μικροῖϲ ὀργιζόμενοϲ | ϲφοδρῶϲ δάκνει τε καὶ 
-Z/5/5/2	λακτίζει τοὺϲ οἰκέταϲ, οὗτοϲ μέν ϲοι δῆλόϲ ἐϲτιν ἐν πάθει καθεϲτη-
-Z/5/5/3	κώϲ, ὁμοίωϲ δὲ καὶ ὅϲτιϲ ἐν μέθαιϲ ἑταίραιϲ τε καὶ κώμοιϲ καταγίνε-
-Z/5/5/4	ται. τὸ δ' ἐπὶ μεγάλῃ βλάβῃ χρημάτων ἢ ἀτιμίᾳ μετρίωϲ ταραχθῆναι 
-Z/5/5/5	τὴν ψυχὴν οὐκέθ' ὁμοίωϲ ἐϲτὶ φανερόν, εἰ τοῦ γένουϲ τῶν πα-
-Z/5/5/6	θῶν ὑπάρχει, ὥϲπερ οὐδὲ τὸ πλακοῦντα φαγεῖν ἀκυρώτερον, ἀλλὰ 
-Z/5/5/7	καὶ ταῦτα κατάδηλα γίνεται τῷ προμελετήϲαντι τὴν ψυχὴν ἐξοδιά-
-Z/5/5/8	ϲαντί 〈τε〉 ἁπάντων παθῶν ἐπανορθώϲεωϲ δεόμενα· 〈εἰ〉 καὶ μεῖ[ζ]όν 
-Z/5/5/9	γ' ἐλλιπὲϲ 〈τὸ μὴ〉 ἀποφυγεῖν αὐτά, διότι μικρά. 
-Z/5/5/10	  ὅϲτιϲ οὖν βούλεται καλὸϲ κἀγαθὸϲ γενέϲθαι, τοῦτο ἐννοηϲάτω, 
-Z/5/5/11	ὡϲ ἀναγκαῖόν ἐϲτιν αὐτὸν ἀγνοεῖν πολλὰ τῶν ἰδίων ἁμαρτημάτων· 
-Z/5/5/12	ὅπωϲ 〈δ'〉 ἂν ἐξεύροι πάντα, δυνάμενοϲ ἐγὼ λέγειν, [ὅπ]ὡϲ εὑρὼν 
-Z/5/5/13	αὐτόϲ, οὔπω λέγω, διότι τὸ βιβλίον τοῦτο δύναταί ποτε καὶ εἰϲ ἄλλων 
-Z/5/5/14	ἀφικέϲθαι χεῖραϲ, ὅπωϲ ἂν κἀκεῖνοι γυμναϲθῶϲι πρότερον ὁδὸν εὑρεῖν 
-Z/5/5/15	τῆϲ γνώϲεωϲ τῶν ἰδίων ἁμαρτημάτων. ὥϲπερ 〈οὖν〉 καὶ ϲέ μοι λέγειν  
-Z/5/6/1	ἠξίωϲα καί, μέχρι τὸ ϲαυτῷ δοκοῦν ἀπεφήνω, διεϲιώπηϲα, καὶ νῦν | οὕτω 
-Z/5/6/2	πράξω, παρακαλέϲαϲ τὸν ὁμιλοῦντα τῷδε τῷ γράμματι καταθέμενον 
-Z/5/6/3	αὐτὸ ζητῆϲαι, ὅπωϲ ἄν τιϲ ἑαυτὸν δύναιτο [τὸ] γνωρίζειν ἁμαρτάνοντα. 
-Z/5/6/4	  δύο γάρ, ὡϲ <Αἴϲωποϲ> ἔλεγε, πήραϲ ἐξήμμεθα τοῦ τραχήλου, 
-Z/5/6/5	τῶν μὲν ἀλλοτρίων τὴν πρόϲω, τῶν ἰδίων δὲ τὴν ὀπίϲω, καὶ διὰ 
-Z/5/6/6	τοῦτο τὰ μὲν ἀλλότρια βλέπομεν ἀεί, τῶν δ' οἰκείων ἀθέατοι καθε-
-Z/5/6/7	ϲτήκαμεν. καὶ τοῦτόν γε τὸν λόγον ὡϲ ἀληθῆ προϲίενται πάντεϲ. ὁ 
-Z/5/6/8	δὲ <Πλάτων> καὶ τὴν αἰτίαν ἀποδίδωϲι τοῦ γιγνομένου· τυφλώττειν 
-Z/5/6/9	γάρ φηϲι τὸ φιλοῦν περὶ τὸ φιλούμενον. εἴπερ οὖν ἕκαϲτοϲ ἡμῶν 
-Z/5/6/10	ἑαυτὸν ἁπάντων μάλιϲτα φιλεῖ, τυφλώττειν ἀναγκαῖόν ἐϲτιν αὐτὸν ἐφ' 
-Z/5/6/11	ἑαυτοῦ. πῶϲ οὖν ὄψεται τὰ ἴδια κακά; καὶ πῶϲ ἁμαρτάνων γνώϲεται; 
-Z/5/6/12	πολλῷ γὰρ ἔοικεν ὅ τε τοῦ <Αἰϲώπου> μῦθοϲ καὶ ὁ τοῦ <Πλάτωνοϲ> 
-Z/5/6/13	λόγοϲ ἀνελπιϲτοτέραν ἡμῖν τὴν τῶν ἰδίων ἁμαρτημάτων εὕρεϲιν ἀπο-
-Z/5/6/14	φαίνειν· εἰ γὰρ μὴ τοῦ φιλεῖν τιϲ ἑαυτὸν ἀποϲτῆϲαι δύναται, τυφλώτ-
-Z/5/6/15	τειν ἀναγκαῖόν ἐϲτι τὸ φιλοῦν περὶ τὸ φιλούμενον. 
-Z/5/6/16	  οὐ μὴν οὐδ' ἐγὼ τὸν ἀναγινώϲκοντα τόδε τὸ βιβλίον ἠξίουν ἂν 
-Z/5/7/1	ἐπιϲκέψαϲθαι καθ' αὑτὸν | 〈περὶ〉 τῆϲ τῶν ἰδίων ἁμαρτημάτων εὑρέ-
-Z/5/7/2	ϲεωϲ, εἰ μὴ χαλεπὸν ἦν τὸ πρᾶγμα, κἄν τιϲ ὡϲ ἐπὶ πλεῖϲτον ἐϲκεμ-
-Z/5/7/3	μένοϲ ᾖ καθ' αὑτόν. καὶ τοίνυν ἐγὼ τὴν ἐμὴν ἀποφαίνομαι γνώμην, 
-Z/5/7/4	ἵν', εἰ μέν τινα καὶ αὐτὸϲ ἕκαϲτοϲ ἑτέραν ὁδὸν εὕροι, προϲλαβὼν καὶ 
-Z/5/7/5	τὴν ἐμὴν ὠφεληθῇ πλέον ἅτε διπλῆν ἀνθ' ἁπλῆϲ εὑρὼν ὁδὸν ϲωτη-
-Z/5/7/6	ρίαϲ· εἰ δὲ μή, ἀλλ' αὐτῇ γε τῇ ἡμετέρᾳ διατελῇ χρώμενοϲ, ἄχρι περ 
-Z/5/7/7	ἂν ἑτέραν εὕρῃ βελτίονα· τίϲ οὖν ἡ ἐμή, λέγειν ἂν ἤδη καιρόϲ, ἀρχὴν 
-Z/5/7/8	τῷ λόγῳ τήνδε ποιηϲάμενον. 
-Z/5/7/9	  Ἐπειδὴ τὰ μὲν ἁμαρτήματα διὰ [τὴν] ψευδῆ δόξαν γίγνονται, 
-Z/5/7/10	τὰ δὲ πάθη διά τιν' ἄλογον ὁρμήν, ἔδοξέ μοι πρότερον ἑαυτὸν ἐλευ- 
-Z/5/7/11	θερῶϲαι τῶν παθῶν· εἰκὸϲ γάρ πωϲ καὶ διὰ ταῦτα ψευδῶϲ ἡμᾶϲ δο-
-Z/5/7/12	ξάζειν. ἔϲτι δὲ πάθη ψυχῆϲ, ἅπερ ἅπαντεϲ γινώϲκουϲι, θυμὸϲ καὶ ὀργὴ 
-Z/5/7/13	καὶ φόβοϲ καὶ λύπη καὶ φθόνοϲ καὶ ἐπιθυμία ϲφοδρά. κατὰ δὲ τὴν 
-Z/5/7/14	ἐμὴν γνώμην καὶ τὸ φθάϲαι πάνυ ϲφόδρα φιλεῖν ἢ μιϲεῖν ὁτιοῦν 
-Z/5/7/15	πρᾶγμα πάθοϲ ἐϲτίν. ὀρθῶϲ γὰρ ἔοικεν εἰρῆϲθαι τὸ “μέτρον ἄριϲτον”, 
-Z/5/8/1	ὡϲ οὐδενὸϲ | ἀμέτρου καλῶϲ γιγνομένου. 
-Z/5/8/2	  πῶϲ οὖν ἄν τιϲ ἐκκόψειε ταῦτα μὴ γνοὺϲ πρότερον ἔχων αὐτά; 
[0057]  [028]  []  []

-Z/5/8/3	γνῶναι δ', ὡϲ ἐλέγομεν, ἀδύνατον, ἐπειδὴ ϲφόδρα φιλοῦμεν ἡμᾶϲ. 
-Z/5/8/4	ἀλλὰ κἂν μὴ ϲαυτὸν ὁ λόγοϲ οὗτοϲ ἐπιτρέπῃ ϲοι κρίνειν, ἄλλον γε 
-Z/5/8/5	ϲυγχωρεῖ δύναϲθαι κρῖναι τὸν μήτε φιλούμενον ὑπὸ ϲοῦ μήτε μιϲού-
-Z/5/8/6	μενον. ὅταν οὖν ἀκούϲῃϲ τινὰ τῶν κατὰ τὴν πόλιν [ὃν μήτε φιλήϲειν 
-Z/5/8/7	οἶδε μήτε 〈μιϲήϲειν〉] ἐπαινούμενον ὑπὸ πολλῶν ἐπὶ τῷ μηδένα κολα-
-Z/5/8/8	κεύειν, ἐκείνῳ προϲφοιτήϲαϲ τῇ ϲαυτοῦ πείρᾳ κρῖνον, εἰ τοιοῦτόϲ 
-Z/5/8/9	ἐϲτιν, οἷοϲ εἶναι λέγεται, καὶ πρῶτον, ἐὰν ἴδῃϲ αὐτὸν ἐπὶ τὰϲ τῶν πλου-
-Z/5/8/10	ϲίων τε καὶ πολὺ δυναμένων ἢ καὶ τὰϲ τῶν μονάρχων οἰκίαϲ ἐπιόντα ϲυν-
-Z/5/8/11	εχῶϲ, γίγνωϲκε μάτην ἀκηκοέναι τὸν ἄνθρωπον τοῦτον ἀληθεύειν ἅπαντα 
-Z/5/8/12	(ταῖϲ γὰρ τοιαύταιϲ κολακείαιϲ ἕπεται καὶ τὸ ψεύδεϲθαι), δεύτερον 〈ἢ προϲ-
-Z/5/8/13	αγορεύοντα〉 ἢ παραπέμποντα τοὺϲ τοιούτουϲ ὁρῶν αὐτὸν ἢ καὶ ϲυν-
-Z/5/8/14	δειπνοῦντα. τοιοῦτον γάρ τιϲ ἑλόμενοϲ βίον οὐ μόνον 〈οὐκ〉 ἀληθεύει, 
-Z/5/9/1	ἀλλὰ καὶ κακίαν ὅλην ἐξ ἀνάγκηϲ ἔχει, | φιλοχρήματοϲ ὢν ἢ φίλαρχοϲ 
-Z/5/9/2	ἢ φιλότιμοϲ ἢ φιλόδοξοϲ, ἤ τινα τούτων ἢ πάντα. τὸν δὲ μὴ προϲ-
-Z/5/9/3	αγορεύοντα μήτε παραπέμποντα μήτε ϲυνδειπνοῦντα τοῖϲ πολὺ δυνα-
-Z/5/9/4	μένοιϲ ἢ πλουτοῦϲι καὶ κεκολαϲμένῃ τῇ διαίτῃ χρώμενον ἐλπίϲαϲ ἀλη-
-Z/5/9/5	θεύϲειν εἰϲ βαθυτέραν ἀφικέϲθαι πειρῶ γνῶϲιν, ὁποῖόϲ τίϲ ἐϲτιν (ἐν  
-Z/5/9/6	ϲυνουϲίαιϲ δ' αὕτη πολυχρονιωτέραιϲ γίγνεται), κἂν εὕρῃϲ τοιοῦτον, 
-Z/5/9/7	ἰδίᾳ ποτὲ μόνῳ διαλέχθητι παρακαλέϲαϲ, ὅ τι ἂν 〈ἐν〉 ϲοὶ βλέπῃ τῶν 
-Z/5/9/8	εἰρημένων παθῶν, εὐθέωϲ δηλοῦν, ὡϲ χάριν ἕξοντι τούτου μεγίϲτην 
-Z/5/9/9	ἡγηϲομένῳ τε ϲωτῆρα μᾶλλον ἢ εἰ νοϲοῦντα τὸ ϲῶμα διέϲωϲε. κἂν 
-Z/5/9/10	ὑπόϲχηται δηλώϲειν, ὅταν ἴδῃ τι τῶν εἰρημένων πάϲχοντά ϲε, κἄπειτα 
-Z/5/9/11	πλειόνων ἡμερῶν μεταξὺ γιγνομένων μηδὲν εἴπῃ ϲυνδιατρίβων δηλο-
-Z/5/9/12	νότι, μέμψαι τὸν ἄνθρωπον, αὖθίϲ τε παρακάλεϲον ἔτι λιπαρέϲτερον 
-Z/5/9/13	ἢ ὡϲ πρόϲθεν, ὅ τι ἂν ὑπὸ ϲοῦ βλέπῃ κατὰ πάθοϲ πραττόμενον, 
-Z/5/9/14	εὐθέωϲ μηνύειν. ἐὰν δ' εἴπῃ ϲοι, διὰ τὸ μηδὲν ἑωρακέναι περὶ ϲὲ 
-Z/5/9/15	τοιοῦτον ἐν τῷ μεταξύ, διὰ τοῦτο μηδ' αὐτὸϲ εἰρηκέναι, μὴ πειϲθῇϲ 
-Z/5/10/1	εὐθέωϲ μηδ' οἰηθῇϲ ἀναμάρτητοϲ | ἐξαίφνηϲ γεγονέναι, ἀλλὰ δυοῖν θά-
-Z/5/10/2	τερον, ἢ διὰ ῥᾳθυμίαν οὐ προϲεϲχηκέναι ϲοι τὸν παρακληθέντα φίλον 
-Z/5/10/3	ἢ ἐλέγχειν αἰδούμενον ϲιωπᾶν ἢ καὶ μιϲηθῆναι μὴ βουλόμενον διὰ 
-Z/5/10/4	τὸ γινώϲκειν ἅπαϲιν ὡϲ ἔποϲ εἰπεῖν ἀνθρώποιϲ ἔθοϲ εἶναι μιϲεῖν τοὺϲ 
-Z/5/10/5	τἀληθῆ λέγονταϲ, ἢ εἰ μὴ διὰ ταῦτα, ἴϲωϲ 〈μὴ〉 βουλόμενον αὐτὸν 
-Z/5/10/6	ὠφελεῖν ϲε διὰ τοῦτο ϲιωπᾶν, ἢ καὶ 〈δι'〉 ἄλλην τινὰ [ἴϲωϲ] αἰτίαν, 
-Z/5/10/7	ἣν οὐκ ἐπαινοῦμεν ἡμεῖϲ. ἀδύνατον γὰρ εἶναι τὸ μηδὲν ἡμαρτῆϲθαί 
-Z/5/10/8	ϲοι, πιϲτεύϲαϲ ἐμοὶ τοῦτο νῦν ἐπαινέϲειϲ 〈μ'〉 ὕϲτερον, θεώμενοϲ ἅπαν-
-Z/5/10/9	ταϲ ἀνθρώπουϲ καθ' ἑκάϲτην ἡμέραν μυρία μὲν ἁμαρτάνονταϲ καὶ 
-Z/5/10/10	κατὰ πάθοϲ πράττονταϲ, οὐ μὴν αὐτούϲ γε παρακολουθοῦνταϲ. ὥϲτε 
-Z/5/10/11	μηδὲ ϲὺ νόμιζε ϲαυτὸν ἄλλο τι καὶ μὴ ἄνθρωπον εἶναι. νομίζειϲ δ' 
-Z/5/10/12	ἄλλο τι μᾶλλον 〈ἢ〉 ἄνθρωποϲ ὑπάρχειν, ἐὰν ἀναπείϲῃϲ ϲαυτὸν  
-Z/5/10/13	ἅπαντα καλῶϲ ϲοι πεπρᾶχθαι μὴ ὅτι μηνὸϲ ἑνόϲ, ἀλλὰ μιᾶϲ 
-Z/5/10/14	ἡμέραϲ. 
-Z/5/10/15	  ἴϲωϲ οὖν ἐρεῖϲ, 〈ἢν〉 ἀντιλογικὸϲ ᾖϲ, ἤτοι κατὰ προαίρεϲιν ἢ ἐκ 
-Z/5/11/1	μοχθηροῦ τινοϲ ἔθουϲ γεγονὼϲ τοιοῦτοϲ ἢ καὶ φύϲει φιλόνει|κοϲ ὤν, 
-Z/5/11/2	ὅϲον ἐπὶ τῷ νῦν ὑπ' ἐμοῦ προκεχειριϲμένῳ λόγῳ, τοὺϲ ϲοφοὺϲ ἄνδραϲ 
-Z/5/11/3	ἄλλο τι μᾶλλον ἢ ἀνθρώπουϲ εἶναι. τούτῳ δή ϲου τῷ λόγῳ τὸν 
-Z/5/11/4	ἡμέτερον ἀντίθεϲ διττὸν ὄντα, τὸν μὲν ἕτερον, ὅτι μόνοϲ ὁ ϲοφὸϲ 
-Z/5/11/5	ἀναμάρτητόϲ ἐϲτι τὸ πάμπαν, ἕτερον δ' ἐπ' αὐτῷ τῷ προϊεμένω, εἴπερ 
-Z/5/11/6	ἀναμάρτητόϲ ἐϲτιν ὁ ϲοφόϲ, οὐδ' ἄνθρωπον ὑπάρχειν αὐτὸν ὅϲον ἐπὶ 
-Z/5/11/7	τῷδε. καὶ διὰ τοῦτο τῶν <παλαιοτάτων φιλοϲόφων> ἀκούϲῃ λε-
-Z/5/11/8	γόντων ὁμοίωϲιν εἶναι θεῷ τὴν ϲοφίαν. ἀλλὰ ϲύ γε θεῷ παραπλήϲιοϲ 
-Z/5/11/9	ἐξαίφνηϲ οὐκ ἄν ποτε γένοιο. ὅπου γὰρ οἱ δι' ὅλου τοῦ βίου 〈τὴν〉 ἀπά-
-Z/5/11/10	θειαν ἀϲκήϲαντεϲ οὐ πιϲτεύονται τελέωϲ αὐτὴν ἐϲχηκέναι, πολὺ δήπου 
-Z/5/11/11	μᾶλλον ὁ μηδέποτ' ἀϲκήϲαϲ ϲύ· μὴ τοίνυν πιϲτεύϲῃϲ τῷ λέγοντι μηδὲν 
-Z/5/11/12	ἑωρακέναι κατὰ πάθοϲ ὑπὸ ϲοῦ πραττόμενον, ἀλλ' ἤτοι μὴ βουλόμενον 
-Z/5/11/13	ὠφελεῖν ϲε νόμιζε λέγειν οὕτωϲ, ἢ μὴ παραφυλάξαι προῃρημένον, ἃ 
-Z/5/11/14	πράττειϲ κακῶϲ, ἢ φυλαττόμενον ὑπὸ ϲοῦ μιϲηθῆναι· τάχα δὲ καὶ εἶδέ 
-Z/5/11/15	ϲέ ποτε δυϲχεράναντα πρὸϲ τὸν ἐπιτιμήϲαντα τοῖϲ ϲοῖϲ ἁμαρτήμαϲί τε 
-Z/5/12/1	καὶ πάθεϲι, ὥϲτ' εἰκότωϲ ϲιωπᾷ, μὴ πιϲτεύων ἀληθεύειν | ϲε λέγοντα 
-Z/5/12/2	βούλεϲθαι ἕκαϲτον εἰδέναι, ὧν ἁμαρτάνειϲ. ἐὰν δὲ 〈τὸ〉 πρῶτον τῶν 
-Z/5/12/3	ὑπὸ ϲοῦ 〈κατὰ πάθοϲ〉 πραττομένων ἀπαλλαγεὶϲ ϲιωπήϲῃϲ, εὑρήϲειϲ 
-Z/5/12/4	πολλοὺϲ ὀλίγον ὕϲτερον ἀληθῶϲ ἐπανορθουμένουϲ ϲε, καὶ πόλυ γε  
-Z/5/12/5	μᾶλλον, ἐὰν χάριν γνῷϲ τῷ μεμψαμένῳ χωριϲθείϲηϲ ϲου τῆϲ βλάβηϲ 
-Z/5/12/6	τούτου γ' ἕνεκεν. ἐξ αὐτοῦ δὲ τοῦ διαϲκέψαϲθαι, πότερον ἀληθῶϲ ἢ 
-Z/5/12/7	ψευδῶϲ ἐπετίμηϲέ ϲοι, μεγάληϲ ὠφελείαϲ αἰϲθήϲῃ, κἂν ϲυνεχῶϲ πράττῃϲ 
-Z/5/12/8	αὐτὸ προῃρημένοϲ ὄντωϲ εἷϲ γενέϲθαι καλὸϲ κἀγαθόϲ, ἔϲῃ τοιοῦτοϲ. 
-Z/5/12/9	  ἐν μὲν δὴ τῷ πρώτῳ χρόνῳ μηδ' ἐὰν καὶ ϲκεπτόμενοϲ ἀκριβῶϲ 
-Z/5/12/10	εὕρῃϲ ἐπηρεαϲτικῶϲ τε καὶ ψευδῶϲ [ὡϲ] ἐγκεκληκότα ϲοί τινα, πειρῶ 
-Z/5/12/11	ϲαυτὸν πείθειν, ὡϲ οὐδὲν ἥμαρτεϲ, ἀλλά ϲοι τοῦτο πρῶτον φιλοϲόφημα 
-Z/5/12/12	τὸ καρτερεῖν ἐπηρεαζόμενον. ὕϲτερον δέ ποτε κατεϲταλμένων ἱκανῶϲ 
-Z/5/12/13	〈τῶν〉 ϲαυτοῦ παθῶν αἰϲθόμενοϲ ἐπιχειρήϲειϲ ἀπολογεῖϲθαι τοῖϲ ἐπη-
-Z/5/12/14	ρεάζουϲι μηδέποτε πικρῶϲ μηδ' ἐλεγκτικῶϲ μηδέ τοι φιλόνεικωϲ ἐμ-
-Z/5/12/15	φαίνων [μηδὲ] καταβάλλειν ἐθέλειν ἐκεῖνον, ἀλλ' ὠφελείαϲ ἕνεκα τῆϲ 
-Z/5/12/16	ϲῆϲ, ἵνα τι καὶ πρὸϲ τὴν ἀντιλογίαν ἀντειπόντοϲ αὐτοῦ πιθανὸν ἤτοι 
-Z/5/13/1	πειϲθῇϲ ἐκεῖνον | ἄμεινον γιγνώϲκειν ἢ μετὰ πλείονοϲ ἐξετάϲεωϲ εὕρῃϲ 
-Z/5/13/2	αὑτὸν ἔξω τῶν ἐγκλημάτων 〈ὄντα〉. οὕτω γοῦν καὶ <Ζήνων> ἠξίου 
-Z/5/13/3	πάντα πράττειν ἡμᾶϲ ἀϲφαλῶϲ, ὡϲ ἀπολογηϲαμένουϲ ὄλιγον 〈ὕϲτερον 
-Z/5/13/4	τοῖϲ παιδαγωγοῖϲ〉. ὠνόμαζε γὰρ οὕτωϲ ἐκεῖνοϲ ὁ ἀνὴρ τοὺϲ πολλοὺϲ 
-Z/5/13/5	τῶν ἀνθρώπων ἑτοίμουϲ ὄνταϲ τοῖϲ πέλαϲ ἐπιτιμᾶν, κἂν μηδεὶϲ αὐτοὺϲ 
-Z/5/13/6	παρακαλῇ. 
-Z/5/13/7	  χρὴ δὲ τὸν ἀκούοντα μήτε πλούϲιον εἶναι μήτε αἰδοῦϲ ἔχειν 
-Z/5/13/8	πολιτικῆϲ, ὡϲ, ἄν γε ταύτην ἔχῃ, διὰ φόβον οὐδεὶϲ αὐτῷ τἀληθῆ λέ-
-Z/5/13/9	ξει, καθάπερ οὐδὲ τοῖϲ πλουτοῦϲι διὰ κέρδοϲ οἱ κόλακεϲ· ἀλλὰ κἂν 
-Z/5/13/10	εἴ τιϲ ἀληθεύων παραφανῇ, διανίϲταται πρὸϲ αὐτῶν. ἐὰν οὖν τιϲ ἤτοι 
-Z/5/13/11	πολλὰ δυνάμενοϲ ἢ καὶ πλούϲιοϲ ἐθελήϲῃ γενέϲθαι καλὸϲ κἀγαθόϲ,  
-Z/5/13/12	ἀποθέϲθαι πρότερον αὐτὸν δεήϲει ταῦτα, καὶ μάλιϲτα νῦν, ὅπου 〈γ'〉 οὐχ 
-Z/5/13/13	εὑρήϲει <Διογένη> δυνάμενον εἰπεῖν τούτῳ τἀληθῆ, κἂν πλουϲιώτατοϲ 
-Z/5/13/14	ᾖ, κἂν μόναρχοϲ. 
-Z/5/13/15	  ἐκεῖνοι μὲν οὖν ὑπὲρ ἑαυτῶν βουλεύϲονται· ϲὺ δ' ὁ μὴ πλούϲιοϲ 
-Z/5/13/16	μηδὲ δυνατὸϲ ἐν πόλει πᾶϲι μὲν ἐπίτρεπε λέγειν, ἃ καταγινώϲκουϲί 
-Z/5/13/17	ϲου, πρὸϲ μηδένα δ' αὐτὸϲ ἀγανάκτει, καὶ οὕτωϲ ἔχε πάνταϲ, ὡϲ | 
-Z/5/14/1	<Ζήνων> ἔλεγε, παιδαγωγούϲ. οὐ μὴν ὁμοίωϲ ϲε πᾶϲι περὶ ὧν ἂν 
-Z/5/14/2	εἴπωϲιν ἀξιῶ προϲέχειν, ἀλλὰ τοῖϲ ἄριϲτα βεβιωκόϲι πρεϲβύταιϲ. ὁποῖοι 
-Z/5/14/3	δ' εἰϲὶν οἱ ἄριϲτα βιοῦντεϲ, ὀλίγον ἔμπροϲθεν εἶπον. ἐν δὲ τῷ χρόνῳ 
-Z/5/14/4	προϊόντι καὶ χωρὶϲ ἐκείνων αὐτὸϲ παρακολουθήϲειϲ καὶ γνώϲῃ, πηλίκα 
-Z/5/14/5	πρόϲθεν [ἦν, ἄν] ἥμαρτεϲ, ἡνίκα μάλιϲτα ἐγώ ϲοι φανοῦμαι λέγων 
-Z/5/14/6	τἀληθῆ, μηδένα φάϲκων ἔξω παθῶν ἢ ἁμαρτημάτων εἶναι, μηδ' ἂν 
-Z/5/14/7	εὐφυέϲτατοϲ ᾖ, μηδ' ἂν 〈ἐν〉 ἔθεϲι καλλίϲτοιϲ τεθραμμένοϲ, ἀλλὰ πάν-
-Z/5/14/8	τωϲ τινὰ ϲφάλλεϲθαι καὶ μᾶλλον, ὅταν ἔτι νέοϲ ᾖ. 
[0057]  [028]  []  []

-Z/5/14/9	  Δεῖται γὰρ ἀϲκήϲεωϲ ἕκαϲτοϲ ἡμῶν ϲχεδὸν 〈δι'〉 ὅλου τοῦ βίου 
-Z/5/14/10	πρὸϲ τὸ γενέϲθαι τέλειοϲ ἀνήρ. οὐ μὴν ἀφίϲταϲθαι χρὴ τοῦ βελτίω 
-Z/5/14/11	ποιεῖν ἑαυτόν, εἰ καὶ πεντηκοντούτηϲ τιϲ ὢν αἴϲθοιτο τὴν ψυχὴν λε-
-Z/5/14/12	λωβημένοϲ οὐκ ἀνίατον οὐδ' ἀνεπανόρθωτον λώβην. οὐδὲ γὰρ εἰ τὸ 
-Z/5/14/13	ϲῶμα κακῶϲ διέκειτο πεντηκοντούτηϲ ὤν, ἔκδοτον ἂν ἔδωκε τῇ κα-
-Z/5/15/1	χεξίᾳ, πάντωϲ 〈δ'〉 ἂν ἐπειράθη βέλτιον αὐτὸ καταϲκευά|ϲαι, καίτοι 
-Z/5/15/2	τὴν Ἡράκλειον εὐεξίαν οὐ δυνάμενοϲ ϲχεῖν. μὴ τοίνυν μηδ' ἡμεῖϲ ἀφι-
-Z/5/15/3	ϲτώμεθα τοῦ βελτίω τὴν ψυχὴν ἐργάζεϲθαι, κἂν τὴν τοῦ ϲοφοῦ μὴ 
-Z/5/15/4	δυνώμεθα ϲχεῖν, ἀλλὰ μάλιϲτα μὲν ἐλπίζωμεν ἕξειν κἀκείνην, ἂν ἐκ 
-Z/5/15/5	μειρακίου προνοώμεθα τῆϲ ψυχῆϲ ἡμῶν, εἰ δὲ μή, ἀλλὰ τοῦ γε μὴ 
-Z/5/15/6	πάναιϲχρον αὐτὴν γενέϲθαι, καθάπερ ὁ Θερϲίτηϲ τὸ ϲῶμα, φροντίζωμεν. 
-Z/5/15/7	εἴ γ' οὖν ἐφ' ἡμῖν ἦν γινομένοιϲ ἐντυχεῖν τῷ προνοουμένῳ τῆϲ γενέ- 
-Z/5/15/8	ϲεωϲ ἡμῶν δεομένοιϲ τε τοῦ λαβεῖν ϲῶμα γενναιότατον, ὁ δ' [ἣ] 
-Z/5/15/9	ἠρνήϲατο, πάντωϲ ἂν ἐφεξῆϲ ἐδεήθημεν αὐτοῦ δεύτερον γοῦν ἢ τρίτον 
-Z/5/15/10	ἢ τέταρτον αὐτὸ ϲχεῖν ἀπὸ τοῦ πρώτου κατ' εὐεξίαν. ἀγαπητὸν γὰρ 
-Z/5/15/11	εἰ καὶ μὴ τὸ τοῦ Ἡρακλέουϲ, ἀλλὰ τό γε τοῦ Ἀχιλλέωϲ ϲχεῖν, ἢ εἰ 
-Z/5/15/12	μηδὲ τούτου, τό γε τοῦ Αἴαντοϲ ἢ Διομήδουϲ ἢ Ἀγαμέμνονοϲ ἢ Πα-
-Z/5/15/13	τρόκλου, εἰ δὲ μὴ τούτων, ἄλλων γέ τινων ἀγαϲτῶν ἡρώων. οὕτωϲ 
-Z/5/15/14	οὖν, εἰ καὶ μὴ τὴν τελείαν εὐεξίαν τιϲ οἷόϲ τ' ἐϲτὶ τῆϲ ψυχῆϲ ἔχειν, 
-Z/5/16/1	δέξαιτ' ἂν οἶμαι δεύτεροϲ ἢ τρίτοϲ ἢ τέταρτοϲ | γενέϲθαι μετὰ τὸν 
-Z/5/16/2	ἄκρον. οὐκ ἀδύνατον δὲ τοῦτο τῷ βουληθέντι κατεργάϲαϲθαι χρόνῳ 
-Z/5/16/3	πλείονι ϲυνεχῶϲ τῆϲ ἀϲκήϲεωϲ γενομένηϲ. 
-Z/5/16/4	  ἐγὼ δὲ μειράκιον ὢν ἔτι ταῦτ' ἀϲκήϲαϲ, ἐπιδὼν ἄνθρωπον ἀνοῖξαι 
-Z/5/16/5	θύραν ϲπεύδοντα, μὴ προχωρούϲηϲ εἰϲ τὸ δέον αὐτῷ τῆϲ πράξεωϲ 
-Z/5/16/6	δάκνοντα τὴν κλεῖν καὶ λακτίζοντα τὴν θύραν καὶ λοιδορούμενον 
-Z/5/16/7	τοῖϲ θεοῖϲ ἠγριωμένον τε τοὺϲ ὀφθαλμοὺϲ ὥϲπερ οἱ μαινόμενοι καὶ 
-Z/5/16/8	μικροῦ δεῖν αὐτὸν ἀφρὸν ὡϲ οἱ κάπροι προϊέμενον ἐκ τοῦ ϲτόματοϲ 
-Z/5/16/9	ἐμίϲηϲα τὸν θυμὸν οὕτωϲ, ὥϲτε μηκέτ' ὀφθῆναι δι' αὐτὸν ἀϲχημονοῦντά 
-Z/5/16/10	με. ἀρκέϲει δὲ καὶ τοῦτο τήν γε πρώτην, ὡϲ μήτε θεοῖϲ λοιδορεῖϲθαί 
-Z/5/16/11	ϲε μήτε λακτίζειν μήτε δάκνειν τοὺϲ λίθουϲ καὶ τὰ ξύλα, [καὶ] μήτ' 
-Z/5/16/12	ἄγριον ἐμβλέπειν, ἀλλ' ἐν ϲαυτῷ κατέχειν τε καὶ κρύπτειν τὴν ὀργήν. 
-Z/5/16/13	ἀόργητοϲ μὲν γὰρ εὐθέωϲ ἅμα τῷ βουληθῆναι γενέϲθαι 〈τιϲ〉 οὐ δύ-
-Z/5/16/14	ναται, καταϲχεῖν δὲ τὸ τοῦ πάθουϲ ἄϲχημον δύναται. τοῦτο δ' ἂν 
-Z/5/16/15	πολλάκιϲ ποιήϲῃ, γνωριεῖ ποτε καὶ αὐτὸϲ ἑαυτὸν ἧττον νῦν 〈ἢ〉 πρό-
-Z/5/17/1	ϲθεν ὀργιζόμενον, ὡϲ μήτ' ἐπὶ ϲμικροῖϲ μήτ' ἐπὶ | μέϲοιϲ θυμοῦϲθαι 
-Z/5/17/2	ἀλλ' ἐπὶ μόνοιϲ τοῖϲ μεγάλοιϲ μικρόν. οὕτωϲ γὰρ ὑπάρξει ποθ' ὕϲτε- 
-Z/5/17/3	ρον αὐτὸν καὶ ἐπὶ τοῖϲ μεγίϲτοιϲ ὀργίζεϲθαι μικρόν, ἤν τιϲ ὅπερ ἐγὼ 
-Z/5/17/4	προϲτάξαϲ αὑτῷ μειράκιον ὢν ἔτι διὰ παντὸϲ ἐφύλαξα τοῦ βίου, 
-Z/5/17/5	〈φυλάξῃ〉 τὸ μηδέποτε τυπτῆϲαι τῇ χειρί μου μηδένα τῶν οἰκετῶν, 
-Z/5/17/6	ὅπερ ἤϲκητό μου καὶ τῷ πατρί· καὶ πολλοῖϲ ἐπετίμηϲε τῶν φίλων 
-Z/5/17/7	περιθλάϲαϲι νεῦρον ἐν τῷ πατάξαι κατὰ τῶν ὀδόντων οἰκέταϲ, ἀξίουϲ 
-Z/5/17/8	εἶναι λέγων ἐπὶ τῇ γενομένῃ φλεγμονῇ καὶ ϲπαϲθῆναι καὶ ἀποθανεῖν, 
-Z/5/17/9	ὅπου γ' ἐξῆν αὐτοῖϲ καὶ νάρθηκι καὶ ἱμάντι μικρὸν ὕϲτερον ἐμφορῆϲαι 
-Z/5/17/10	πληγάϲ, ὅϲαιϲ ἠβούλοντο τῇ βουλῇ τὸ τοιοῦτον ἔργον ἐπιτελεῖν. 
-Z/5/17/11	  ἄλλοι δ' οὐ μόνον πὺξ 〈παίουϲιν〉, ἀλλὰ καὶ λακτίζουϲι καὶ τοὺϲ 
-Z/5/17/12	ὀφθαλμοὺϲ ἐξορύττουϲι καὶ γραφείῳ κεντοῦϲιν, ὅταν τοῦτο τύχωϲιν 
-Z/5/17/13	ἔχοντεϲ. εἶδον δέ τινα καὶ καλάμῳ δι' οὗ γράφομεν ὑπ' ὀργῆϲ εἰϲ 
-Z/5/17/14	τὸν ὀφθαλμὸν πατάξαντα τὸν οἰκέτην. Ἀδριανὸϲ δ' αὐτοκράτωρ, ὥϲ 
-Z/5/17/15	φαϲι, γραφείῳ πατάξαϲ εἰϲ τὸν ὀφθαλμὸν ἕνα τῶν ὑπηρετῶν, ἐπειδὴ 
-Z/5/17/16	διὰ τὴν πληγὴν ταύτην ἔγνω γενόμενον ἑτερόφθαλμον, ἐκάλεϲέ τε καὶ 
-Z/5/18/1	ϲυνεχώρηϲεν ἀντὶ τοῦ πάθουϲ αἰτεῖν | παρ' αὐτοῦ δῶρον. ἐπεὶ δὲ 
-Z/5/18/2	διεϲιώπηϲεν ὁ πεπονθώϲ, αὖθιϲ ἠξίωϲεν ὁ Ἀδριανὸϲ αἰτεῖν, ὅτι βού-
-Z/5/18/3	λοιτο, θαρροῦντα· τὸν δ' ἄλλων μὲν οὐδέν, ὀφθαλμὸν 〈δ'〉 αἰτῆϲαι. 
-Z/5/18/4	τί γὰρ ἂν καὶ γένοιτο δῶρον ἀντάξιον ἀπωλείαϲ ὀφθαλμοῦ; 
-Z/5/18/5	  βούλομαι δέ ϲε καὶ τῶν ἐμοί ποτε ϲυμβάντων ἑνὸϲ ἀναμνῆϲαι 
-Z/5/18/6	καίτοι γ' ἤδη πολλάκιϲ ὑπὲρ αὐτοῦ εἰρηκώϲ· ἀπονοϲτήϲαϲ γὰρ ἐκ 
-Z/5/18/7	Ῥώμηϲ ϲυνωδοιπόρηϲά τινι φίλῳ τῶν ἐκ Γόρτυνοϲ τῆϲ Κρήτηϲ ἀνδρί,  
-Z/5/18/8	〈ὃϲ〉 τὰ μὲν ἄλλα λόγου τινὸϲ ἄξιοϲ (καὶ γὰρ ἁπλοῦϲ ἦν καὶ φιλικὸϲ 
-Z/5/18/9	καὶ χρηϲτὸϲ ἐλευθέριόϲ τε περὶ τὰϲ ἐφ' ἡμέραϲ δαπάναϲ), ἦν δ' ὀργίλοϲ 
-Z/5/18/10	οὕτωϲ, ὡϲ ταῖϲ ἑαυτοῦ χερϲὶ χρῆϲθαι κατὰ τῶν οἰκετῶν, ἔϲτι δ' ὅτε 
-Z/5/18/11	καὶ τοῖϲ ϲκέλεϲι, πολὺ δὲ μᾶλλον ἱμάντι καὶ ξύλῳ τῷ παρατυχόντι. 
-Z/5/18/12	γενομένοιϲ οὖν ἡμῖν ἐν Κορίνθῳ πάντα μὲν ἔδοξε τὰ ϲκεύη καὶ τοὺϲ 
-Z/5/18/13	οἰκέταϲ ἀπὸ Κεγχρεῶν εἰϲ Ἀθήναϲ ἐκπέμψαι κατὰ πλοῦν ἐκτὸϲ δυεῖν, 
-Z/5/18/14	αὐτὸν δ' ὄχημα μιϲθωϲάμενον πεζῇ διὰ Μεγάρων πορεύεϲθαι. καὶ δὴ 
-Z/5/18/15	διελθόντων ἡμῶν Ἐλευϲῖνα καὶ κατὰ τὸ Θριάϲιον ὄντων ἤρετο τοὺϲ 
-Z/5/19/1	ἑπομένουϲ οἰκέταϲ | αὐτῷ περί τινοϲ ϲκεύουϲ· οἱ δ' οὐκ εἶχον ἀπο-
-Z/5/19/2	κρίναϲθαι. θυμωθεὶϲ οὖν, ἐπεὶ μηδὲν ἄλλο εἶχε, δι' οὗ πατάξειε τοὺϲ 
-Z/5/19/3	νεανίϲκουϲ, ἐν θήκῃ περιεχομένην μάχαιραν μεγάλην ἀνελόμενοϲ, ἅμα 
-Z/5/19/4	τῇ θήκῃ καταφέρει τῆϲ κεφαλῆϲ ἀμφοτέρων, οὐ πλατεῖαν ἐπενεγκών 
-Z/5/19/5	(οὐδὲν γὰρ 〈ἂν〉 οὕτωϲ εἴργαϲτο δεινόν), ἀλλὰ κατὰ τὸ τέμνον τοῦ 
-Z/5/19/6	ξίφουϲ. ἥ τ' οὖν θήκη διετμήθη παραχρῆμα καὶ τραῦμα μέγιϲτον ἐπὶ 
-Z/5/19/7	τῆϲ κεφαλῆϲ διττὸν ἀμφοτέροιϲ εἰργάϲατο· δὶϲ γὰρ ἑκάτερον αὐτῶν 
-Z/5/19/8	ἐπάταξεν. ὡϲ δὲ πλεῖϲτον 〈καὶ〉 ἄμετρον αἷμα χεόμενον ἐθεάϲατο, κατα-
-Z/5/19/9	λιπὼν ἡμᾶϲ εἰϲ Ἀθήναϲ ἀπῄει βαδίζων ὠκέωϲ ἕνεκα τοῦ 〈μὴ〉 δια-
-Z/5/19/10	φθαρῆναί τινα τῶν οἰκετῶν ἔτι παρόντοϲ αὐτοῦ. ἐκείνουϲ μὲν οὖν 
-Z/5/19/11	ἡμεῖϲ ἐϲώϲαμεν εἰϲ τὰϲ Ἀθήναϲ. ὁ δὲ φίλοϲ ὁ Κρὴϲ ἑαυτοῦ καταγνοὺϲ 
-Z/5/19/12	μεγάλωϲ εἰϲάγει με λαβόμενοϲ τῆϲ χειρὸϲ εἰϲ οἶκόν τινα, καὶ προϲδοὺϲ 
-Z/5/19/13	ἱμάντα καὶ ἀποδυϲάμενοϲ ἐκέλευϲε μαϲτιγοῦν αὑτὸν ἐφ' οἷϲ ἔπραξεν 
-Z/5/19/14	ὑπὸ τοῦ καταράτου θυμοῦ βιαϲθείϲ· αὐτὸϲ γὰρ οὕτωϲ ὠνόμαϲεν. ἐμοῦ 
-Z/5/19/15	δ' ὡϲ εἰκὸϲ γελῶντοϲ ἐδεῖτο προϲπίπτων τοῖϲ γόναϲι, μὴ ἄλλωϲ ποι-
-Z/5/20/1	εῖν. εὔδηλον οὖν, ὅτι μᾶλλον ἐποίει με γελᾶν, | ὅϲῳ μᾶλλον ἐνέκειτο 
-Z/5/20/2	μαϲτιγωθῆναι δεόμενοϲ. ἐπειδὴ 〈δὲ〉 ταῦτα ποιούντων ἡμῶν ἱκανὸϲ 
-Z/5/20/3	ἐτρίβετο χρόνοϲ, ὑπεϲχόμην αὐτῷ δώϲειν πληγάϲ, εἴ μοι παράϲχοι καὶ  
-Z/5/20/4	αὐτὸϲ ἕν, ὃ ἂν αἰτήϲω, ϲμικρὸν πάνυ. ὡϲ δ' ὑπέϲχετο, παρεκάλουν 
-Z/5/20/5	παραϲχεῖν μοι τὰ ὦτα λόγον τινὰ διερχομένῳ, καὶ τοῦτ' ἔφην εἶναι τὸ 
-Z/5/20/6	αἴτημα. τοῦ δ' ὑποϲχομένου πράξειν οὕτωϲ, πλέον αὐτῷ διελέχθην 
-Z/5/20/7	ὑποτιθέμενοϲ, ὅπωϲ χρὴ παιδαγωγῆϲαι τὸ ἐν ἡμῖν θυμοειδέϲ, [τ]ᾧ λόγῳ 
-Z/5/20/8	δῆλον ὅτι καὶ διαμαϲτιγῶν ἀλλ' ἑτέρῳ τρόπῳ, παιδαγωγήϲαϲ ἀπῆλθον. 
-Z/5/20/9	  ἐκεῖνοϲ μὲν οὖν 〈ἐν〉 ἐνιαυτῷ προνοηϲάμενοϲ ἑαυτοῦ πολὺ βελ-
-Z/5/20/10	τίων ἐγένετο. ϲὺ δ' εἰ καὶ μὴ πολὺ γένοιο βελτίων, ἀρκεϲθήϲῃ γε καὶ 
-Z/5/20/11	μικρῷ τινι κατὰ τὸν πρῶτον ἐνιαυτὸν ἐπιδοῦναι πρὸϲ τὸ κρεῖττον. 
-Z/5/20/12	ἐὰν γὰρ ἐπιμείνῃϲ τῷ πάθει 〈τ'〉 ἀντέχων καὶ πραΰνων τὸν θυμόν, 
-Z/5/20/13	ἀξιολογώτερον ἐπιδώϲειϲ κατὰ τὸ δεύτερον ἔτοϲ. εἶτ' ἐὰν ἔτι διαμείνῃϲ 
-Z/5/20/14	ἑαυτοῦ προνοούμενοϲ καὶ μᾶλλον ἐν τῷ τρίτῳ καὶ μετ' αὐτὸν ἐν τῷ 
-Z/5/21/1	τετάρτῳ | καὶ πέμπτῳ καὶ τοῖϲ ἑξῆϲ, αἰϲθήϲῃ μεγάληϲ αὐξήϲεωϲ εἰϲ 
-Z/5/21/2	βίου ϲεμνότητα. αἰϲχρὸν γάρ, ἵνα μέν τιϲ ἰατρὸϲ ἀγαθὸϲ ἢ ῥήτωρ ἢ 
-Z/5/21/3	γραμματικὸϲ ἢ γεωμέτρηϲ γένηται, πολλοῖϲ ἔτεϲιν ἐφεξῆϲ 〈πάντα〉 κι-
[0057]  [028]  []  []

-Z/5/21/4	νεῖν, ϲὲ δ' ἄνθρωπον ἀγαθόν ποτε γενέϲθαι τῷ μήκει τοῦ χρόνου κάμνειν. 
-Z/5/21/5	  Τίϲ οὖν ἐϲτιν ἡ τῆϲ ἀϲκήϲεωϲ ἀρχή; πάλιν ἀναλάβωμεν (ὑπὲρ 
-Z/5/21/6	γὰρ τῶν ἀναγκαιοτάτων οὐδὲν χεῖρόν ἐϲτι καὶ δὶϲ καὶ τρὶϲ λέγειν τὰ 
-Z/5/21/7	αὐτά) τὸ μηδέποτε μηδένα τῶν οἰκετῶν ἁμαρτάνοντα διὰ τῶν ἑαυτοῦ 
-Z/5/21/8	χειρῶν νουθετεῖν· ἀλλ' ὥϲπερ ἐγώ ποτε πυθόμενοϲ αἰδεῖϲθαι <Πλά-
-Z/5/21/9	τωνα> πρόϲ τινα τῶν ὑπηρετῶν ἁμαρτόντα διὰ παντὸϲ οὕτωϲ ἔπραξα, 
-Z/5/21/10	καλὸν ἡγηϲάμενοϲ εἶναι τὸ ἔργον, οὕτω καὶ ϲὺ παράγγειλον ἑαυτῷ 
-Z/5/21/11	μήτ' αὐτὸϲ διὰ τῶν αὑτοῦ χειρῶν οἰκέτην πλῆξαι μήτ' ἄλλῳ προϲτά-
-Z/5/21/12	ξαι, παρ' ὃν ἂν ὀργιϲθῇϲ χρόνον, ἀλλ' εἰϲ τὴν ὑϲτεραίαν ἀναβαλέϲθαι. 
-Z/5/21/13	καταϲτάντοϲ γάρ τοι τοῦ θυμοῦ ϲωφρονέϲτερον ἐπιϲκέψῃ, πόϲαϲ χρὴ  
-Z/5/21/14	πληγὰϲ ἐντεῖναι τῷ τῆϲ κολάϲεωϲ ἀξίῳ. ἢ μηδὲ τὴν ἀρχὴν ἄμεινόν 
-Z/5/22/1	ἐϲτι | ϲὺν γνώμῃ πρᾶξαι οὕτωϲ αἰτήϲαντα ἱμάντα καὶ ϲωφρονίϲαντα 
-Z/5/22/2	λόγῳ καὶ ἀπειλήϲαντα μηκέτι τοῦ λοιποῦ ϲυγχωρήϲειν, ἐὰν ὁμοίωϲ 
-Z/5/22/3	ἁμάρτῃ; πολλῷ γὰρ ἄμεινόν ἐϲτι μηκέτι ζέοντοϲ τοῦ θυμοῦ πράττειν, 
-Z/5/22/4	ἃ πράττειϲ, ἔξω τῆϲ ἀλογίϲτου μανίαϲ γενόμενον, ὁπότε καινῷ λογι-
-Z/5/22/5	ϲμῷ τὸ ποιητέον εὑρήϲειϲ. ὅτι γὰρ ὁ θυμὸϲ οὐδὲν ἀποδεῖ μανίαϲ, ἐξ 
-Z/5/22/6	αὐτῶν ὧν ποιοῦϲιν οἱ θυμούμενοι μαθεῖν ἔϲτι. παίοντεϲ γὰρ καὶ 
-Z/5/22/7	λακτίζοντεϲ καὶ καταϲχίζοντεϲ ἱμάτια καὶ θορυβῶδεϲ ἐμβλέποντεϲ ἕκαϲτα 
-Z/5/22/8	πράττουϲιν, ἄχρι τοῦ, καθάπερ ἔφην, καὶ θύραιϲ καὶ λίθοιϲ καὶ κλειϲὶν 
-Z/5/22/9	ὀργίζεϲθαι καὶ τὰ μὲν καταράϲϲειν, τὰ δὲ δάκνειν, τὰ δὲ λακτίζειν. 
-Z/5/22/10	ἀλλ' ἴϲωϲ φήϲειϲ ϲὺ ταῦτα τῶν ὄντωϲ μαινομένων εἶναι, τὰ δ' ὑπὸ 
-Z/5/22/11	ϲοῦ γιγνόμενα ϲωφρονούντων· ἐγὼ δ' ὅτι μὲν ἔλαττον ἁμαρτάνουϲι 
-Z/5/22/12	τῶν τοὺϲ λίθουϲ καὶ τὰϲ θύραϲ καὶ τὰϲ κλεῖϲ δακνόντων τε καὶ λακτι-
-Z/5/22/13	ζόντων οἱ τοὺϲ οἰκέταϲ ταῖϲ ἑαυτῶν παίοντεϲ χερϲὶν ὁμολογῶ, πέ-
-Z/5/22/14	πειϲμαι δὲ καὶ τὸ πρὸϲ ἄνθρωπον ἀνίατόν τι ποιεῖν ἢ μικρᾶϲ μανίαϲ 
-Z/5/23/1	ἔργον ὑπάρχειν ἢ ζῴου τινὸϲ ἀλόγου τε καὶ ἀγρίου· 〈ὅπ〉ου γὰρ | μόνοϲ 
-Z/5/23/2	ἄνθρωποϲ ἐξαίρετον ἔχει παρὰ τὰ ἄλλα τὸ λογίζεϲθαι, τοῦτ' ἐὰν 
-Z/5/23/3	ἀπορρίψαϲ τῷ θυμῷ χαρίζηται, ζῴου, οὐκ ἀνθρώπου βίοϲ. 
-Z/5/23/4	  μὴ τοίνυν νόμιζε φρόνιμον ἄνθρωπον ὑπάρχειν, ὃϲ ἂν αὐτὸ τοῦτο 
-Z/5/23/5	μόνον ἐκφύγῃ 〈τὸ〉 λακτίζειν καὶ δάκνειν καὶ κεντεῖν τοὺϲ πέλαϲ ὁ γὰρ 
-Z/5/23/6	τοιοῦτοϲ οὐκέτι μέν ἐϲτι θηρίον, οὐ μὴν ἤδη γε φρόνιμοϲ ἄνθρωποϲ 
-Z/5/23/7	ἀλλ' ἐν τῷ μεταξὺ τούτων καὶ τῶν θηρίων. ἆρ' οὖν ἀρκεῖ ϲοι μηκέτ' 
-Z/5/23/8	εἶναι θηρίῳ, τοῦ 〈δ'〉 ἄνθρωποϲ γενέϲθαι καλὸϲ κἀγαθὸϲ οὐ πεφρόν-
-Z/5/23/9	τικαϲ; ἢ βέλτιον, ὥϲπερ οὐκέτι θηρίον, οὕτω μηδ' ἄφρονά ϲε μηδ' 
-Z/5/23/10	ἀλόγιϲτον ἔτι διαμένειν; ἔϲῃ δὲ τοιοῦτοϲ, ἐὰν μηδέποτε θυμῷ δου-
-Z/5/23/11	λεύων, ἀλλ' ἀεὶ [δια]λογιζόμενοϲ ἅπαντα πράττῃϲ ἅ [παντα] ϲοι χωρὶϲ  
-Z/5/23/12	τοῦ πάθουϲ ϲκεπτομένῳ φαίνεται κράτιϲτα. πῶϲ οὖν ἔϲται τοῦτο; 
-Z/5/23/13	τιμήϲαντόϲ ϲου τιμῆϲ ϲεαυτὸν μεγίϲτηϲ, ἧϲ οὐδ' ἐπινοῆϲαι δυνατόν 
-Z/5/23/14	ἐϲτι μείζονα. τὸ γὰρ ἁπάντων ἀνθρώπων ὀργιζομένων αὐτὸν ἀόργητον 
-Z/5/23/15	εἶναι, τί ἄλλο ἐϲτὶν 〈ἢ〉 ἑαυτὸν ἐπιδεῖξαι πάντων ἀνθρώπων βελτίονα; 
-Z/5/24/1	ϲὺ δ' ἴϲωϲ [τί ἄλλο ἐϲτὶν ἑαυτὸν ἀποδεῖξαι] νομίζεϲθαι μὲν εἶναι 
-Z/5/24/2	βελτίων ἐθέλειϲ, εἶναι δὲ ὄντωϲ βελτίων οὐ βούλει, καθάπερ εἴ τιϲ 
-Z/5/24/3	ἐπεθύμηϲε νομίζεϲθαι μὲν ὑγιαίνειν τὸ ϲῶμα, νοϲεῖν δὲ κατ' ἀλήθειαν. 
-Z/5/24/4	ἢ οὐχ ἡγεῖ νόϲημα ψυχῆϲ εἶναι τὸν θυμόν; ἢ μάτην ὑπὸ τῶν πα-
-Z/5/24/5	λαιῶν ὀνομάζεϲθαι νομίζειϲ πάθη ψυχῆϲ πάντα ταῦτα, λύπην ὀργὴν 
-Z/5/24/6	θυμὸν ἐπιθυμίαν φόβον; 
-Z/5/24/7	  ἀλλ' ἔμοιγε δοκεῖ βέλτιον εἶναι [δοκεῖ] μακρῷ 〈τὸν βουλόμενον 
-Z/5/24/8	ὡϲ〉 ἐπὶ πολὺ ἔχειν ἄνευ τῶν εἰρημένων παθῶν πρῶτον μὲν ἐξανα-
-Z/5/24/9	ϲτάντα τῆϲ κοίτηϲ ἐπιϲκοπεῖϲθαι πρὸ πάντων τῶν καθ' ἡμέραν ἔργων, 
-Z/5/24/10	ἆρα βέλτιόν ἐϲτι πάθεϲι δουλεύοντα ζῆν ἢ λογιϲμῷ χρῆϲθαι πρὸϲ 
-Z/5/24/11	ἅπαντα· δεύτερον δ', ὅτι τῷ βουλομένῳ γίγνεϲθαι καλῷ κἀγαθῷ παρα-
-Z/5/24/12	κλητέον [δ'] ἐϲτὶ τὸν δηλώϲοντα τῶν ὑφ' ἑαυτοῦ πραττομένων οὐκ 
-Z/5/24/13	ὀρθῶϲ ἕκαϲτον· εἶθ' ὅτι 〈χρὴ〉 καθ' ἑκάϲτην ἡμέραν τε καὶ ὥραν 
-Z/5/24/14	ἔχειν ἐν προχείρῳ τὴν δόξαν ταύτην, ὡϲ ἄμεινον μέν ἐϲτιν ἑαυτὸν 
-Z/5/24/15	τιμῆϲαι τῶν καλῶν κἀγαθῶν, τοῦτο δ' ἄνευ τοῦ ϲχεῖν τὸν δηλώϲαντα 
-Z/5/24/16	τῶν ἁμαρτανομένων ἕκαϲτον ἀδύνατόν ἐϲτιν ἡμῖν περιγενέϲθαι, καὶ 
-Z/5/25/1	μέντοι καὶ [τὸν] ϲωτῆρα ἐκεῖνον | καὶ φίλον μέγιϲτον ἡγεῖϲθαι τὸν 
-Z/5/25/2	μηνύϲαντα τῶν πλημμελουμένων ἕκαϲτα· εἶθ' ὅτι, κἂν ψευδῶϲ ϲοι 
-Z/5/25/3	φαίνηταί ποτ' ἐγκαλέϲαϲ, ἀόργητον προϲήκει φαίνεϲθαι, πρῶτον μὲν 
-Z/5/25/4	ὅτι δύνατόν ἐϲτιν ἐκεῖνον ϲοῦ βέλτιον ὁρᾶν ἕκαϲτον ὧν ἁμαρτάνων  
-Z/5/25/5	τυγχάνειϲ, ὥϲπερ καί ϲε τῶν ἐκείνου τι, δεύτερον ὅτι κἂν ἐπηρεάϲῃ 
-Z/5/25/6	ποτὲ ψευδῶϲ, ἀλλ' οὖν ἐπήγειρέ ϲε πρὸϲ ἀκριβεϲτέραν ἐπίϲκεψιν, ὧν 
-Z/5/25/7	πράττειϲ. ὃ δ' ἐϲτὶ μέγιϲτον ἐν τούτῳ, ἀεὶ φύλαττε, προῃρημένοϲ γε 
-Z/5/25/8	τιμᾶν ϲεαυτόν. ἔϲτι δὲ τοῦτο διὰ μνήμηϲ ἔχειν πρόχειρα τό τε τῶν 
-Z/5/25/9	ὀργιζομένων τῆϲ ψυχῆϲ αἶϲχοϲ τό τε τῶν ἀοργήτων κάλλοϲ. ὃϲ γὰρ 
-Z/5/25/10	ἁμαρτάνειν ἐθιϲθεὶϲ χρόνῳ πολλῷ δυϲέκνιπτον ἔϲχε τὴν κηλῖδα τῶν 
-Z/5/25/11	παθῶν, τούτῳ καὶ τῶν δογμάτων, οἷϲ πειθόμενοϲ ἀνὴρ γενήϲῃ καλὸϲ 
-Z/5/25/12	κἀγαθόϲ, ἐν πολλῷ χρόνῳ προϲήκει μελετᾶν ἕκαϲτον. ἐπιλανθανόμεθα 
-Z/5/25/13	γὰρ αὐτοῦ ῥᾳδίωϲ ἐκπίπτοντοϲ τῆϲ ψυχῆϲ ἡμῶν διὰ τὸ φθάϲαι πεπλη-
-Z/5/25/14	ρῶϲθαι τοῖϲ πάθεϲιν αὐτήν. τοιγαροῦν παρακολουθητέον ἐϲτὶν ἑκάϲτῳ 
-Z/5/25/15	τῶν ϲωθῆναι βουλομένων, ὡϲ 〈δεῖ〉 μηδεμίαν ὥραν ἀπορρᾳθυμεῖν, ἐπι-
-Z/5/26/1	τρεπτέον τε πᾶϲι κατηγορεῖν ἡμῶν, 〈παρ〉ακουϲτέον | τε πράωϲ αὐτῶν 
-Z/5/26/2	καὶ χάριν 〈ἰϲτέον〉 οὐ τοῖϲ κολακεύουϲιν, ἀλλὰ τοῖϲ ἐπιπλήττουϲιν. 
-Z/5/26/3	  ἀνεῴχθω ϲου ἡ θύρα διὰ παντὸϲ τῆϲ οἰκήϲεωϲ 〈καὶ〉 ἐξέϲτω τοῖϲ 
-Z/5/26/4	ϲυνήθεϲιν εἰϲιέναι πάντα καιρόν, ἢν οὕτωϲ ᾖϲ παρεϲκευαϲμένοϲ, ὡϲ 
-Z/5/26/5	θαρρεῖν ὑπὸ τῶν εἰϲιόντων εὑρίϲκεϲθαι μηδενὶ τῶν μεγάλων ἁμαρτη-
-Z/5/26/6	μάτων ἰϲχυρῶϲ κατειλημμένον. ἔϲτι δ' ὥϲπερ τῷ 〈ἄκοντι〉 πᾶν 
-Z/5/26/7	ἐκκόψαι δύϲκολον, οὕτω τὰ μεγάλα τῷ βουληθέντι ῥᾷϲτον. τῆϲ θύραϲ 
-Z/5/26/8	οὖν ἀνεῳγμένηϲ ϲου διὰ παντόϲ, ὡϲ εἶπον, ἐξουϲία τοῖϲ ϲυνήθεϲιν ἔϲτω 
-Z/5/26/9	κατὰ πάντα καιρὸν εἰϲιέναι. ὡϲ δ' οἱ ἄλλοι πάντεϲ ἄνθρωποι προ-
-Z/5/26/10	ελθόντεϲ εἰϲ τὸ δημόϲιον ἅπαντα πειρῶνται πράττειν κοϲμίωϲ, οὕτω 
-Z/5/26/11	ϲὺ κατὰ τὴν ἰδίαν οἰκίαν πρᾶττε. ἀλλ' ἐκεῖνοι μὲν αἰδούμενοι τοὺϲ 
-Z/5/26/12	ἄλλουϲ ἁμαρτόντεϲ τι φωραθῆναι μόνουϲ ἑαυτοὺϲ οὐκ αἰδοῦνται, ϲὺ 
-Z/5/26/13	δὲ ϲαυτὸν αἰδοῦ μάλιϲτα πειθόμενοϲ τῷ φάντι· 
-Z/5/26/14	        πάντων δὲ μάλιϲτ' αἰϲχύνεο ϲαυτόν.  
-Z/5/26/15	οὕτω γὰρ πράττων δυνήϲῃ ποτὲ τὴν τοῦ θυμοειδοῦϲ ἐν ϲοὶ δύναμιν 
-Z/5/27/1	ἄλογον ὥϲπερ τι θηρίον ἡμε|ρῶϲαί τε καὶ πραῧναι· ἢ δεινὸν ἂν εἴη 
-Z/5/27/2	τοὺϲ μὲν ἱππικοὺϲ ἄνδραϲ ἀχρείουϲ τοὺϲ ἵππουϲ παραλαβόνταϲ ἐν 
-Z/5/27/3	ὀλίγῳ χρόνῳ χειροήθειϲ ἐργάζεϲθαι, ϲὲ δ' οὐκ ἔξωθέν τι λαβόντα ζῷον, 
-Z/5/27/4	ἀλλ' ἐν τῇ ϲαυτοῦ ψυχῇ δύναμιν ἄλογον, ᾗ διὰ παντὸϲ ὁ λογιϲμόϲ 
-Z/5/27/5	ϲου ϲυνοικεῖ, μὴ δυνηθῆναι πραῧναι ταύτην, εἰ καὶ μὴ ταχέωϲ, ἀλλ' 
-Z/5/27/6	ἐν μακροτέρῳ χρόνῳ. 
-Z/5/27/7	  Λέλεκται 〈δ'〉 ἐπὶ πλέον ἐν τοῖϲ Περὶ ἠθῶν ὑπομνήμαϲιν, 
-Z/5/27/8	ὅπωϲ 〈ἂν〉 ἀρίϲτην τιϲ αὐτὴν ἐργάϲαιτο καὶ ὡϲ τὴν μὲν ἰϲχὺν οὐ χρὴ 
-Z/5/27/9	καταβαλεῖν αὐτῆϲ, ὥϲπερ οὐδὲ τῶν ἵππων τε καὶ κυνῶν, οἷϲ χρώ-
-Z/5/27/10	μεθα, τὴν δ' εὐπείθειαν ὡϲ ἐκείνων οὕτω καὶ ταύτηϲ ἀϲκεῖν. ἐπι-
-Z/5/27/11	δέδεικται δέ ϲοι [καὶ] δι' ἐκείνων τῶν ὑπομνημάτων οὐχ ἥκιϲτα καὶ 
-Z/5/27/12	ὅπωϲ αὐτῇ πάλιν τῇ τοῦ θυμοειδοῦϲ δυνάμει ϲυμμάχῳ χρήϲῃ κατὰ 
-Z/5/27/13	τῆϲ ἑτέραϲ, ἣν ἐπιθυμητικὴν ἐκάλουν οἱ <παλαιοὶ φιλόϲοφοι>, φε-
[0057]  [028]  []  []

-Z/5/27/14	ρομένηϲ ἀλογίϲτωϲ ἐπὶ τὰϲ διὰ τοῦ ϲώματοϲ ἡδονάϲ. ὥϲπερ οὖν αἰϲχρὸν 
-Z/5/27/15	θέαμα διὰ θυμὸν ἄνθρωποϲ ἀϲχημονῶν, οὕτω καὶ δι' ἔρωτα καὶ γαϲτρι-
-Z/5/28/1	μαργίαν, οἰνοφλυγίαν τε καὶ λιχνείαν, 〈ἃ〉 τῆϲ ἐπιθυμητικῆϲ ἐϲτι δυ|νά-
-Z/5/28/2	μεωϲ ἔργα τε καὶ πάθη, προϲεοικυίαϲ οὐχ ἵππῳ καὶ κυνί, καθάπερ 
-Z/5/28/3	εἴκαϲα τὴν πρώτην, ἀλλ' ὑβριϲτῇ κάπρῳ καὶ τράγῳ καί τινι τῶν ἀγρίων 
-Z/5/28/4	ἡμερωθῆναι μὴ δυναμένων. διὸ ταύτηϲ μὲν οὐδεμία παίδευϲιϲ τοιαύτη 
-Z/5/28/5	ἐϲτὶν οἵα τῆϲ ἑτέραϲ ἡ εὐπείθεια, ὃ δ' ἐκάλουν οἱ <παλαιοὶ> κολάζειν 
-Z/5/28/6	ἀναλογίαν τινὰ ἔχει πρὸϲ τήνδε. γίγνεται δ' ἡ κόλαϲιϲ τῆϲ δυνάμεωϲ 
-Z/5/28/7	ταύτηϲ ἐν τῷ μὴ παρέχειν αὐτῇ 〈τὴν〉 τῶν ἐπιθυμουμένων ἀπόλαυϲιν· 
-Z/5/28/8	ἰϲχυρὰ μὲν γὰρ οὕτω καὶ μεγάλη γίγνεται, κολαϲθεῖϲα δὲ μικρά τε καὶ 
-Z/5/28/9	ἀϲθενήϲ, ὡϲ ἔπεϲθαι τῷ λογιϲμῷ δι' ἀϲθένειαν, οὐ 〈δι'〉 εὐπείθειαν.  
-Z/5/28/10	οὕτωϲ γοῦν καὶ αὐτῶν τῶν ἀνθρώπων ὁρῶμεν ἑπομένουϲ τοῖϲ βελ-
-Z/5/28/11	τίοϲι τοὺϲ χείρουϲ, ἢ ἄκονταϲ βιαζομένουϲ ὥϲπερ τὰ παιδία καὶ τοὺϲ 
-Z/5/28/12	οἰκέταϲ ἢ πειϲθένταϲ ἑκόνταϲ ὥϲπερ τοὺϲ ἀγαθοὺϲ φύϲει. 
-Z/5/28/13	  καὶ τοίνυν καὶ πρόϲρημα τῶν μὴ κολαϲθέντων αὐτὸ δὴ τοῦ〈το〉 
-Z/5/28/14	<τοῖϲ παλαιοῖϲ> ϲύνηθέϲ ἐϲτιν, ὡϲ ἀκόλαϲτοϲ ὅδε τιϲ ἄνθρωπόϲ ἐϲτιν, 
-Z/5/28/15	ἐφ' οὗ δηλονότι τὴν ἐπιθυμητικὴν δύναμιν οὐκ ἐκόλαϲεν ἡ λογιϲτική. 
-Z/5/29/1	δύο γὰρ ἔχομεν ἐν ταῖϲ ψυχαῖϲ δυνάμειϲ ἀλόγουϲ, μίαν μέν, ἧϲ | 〈τὸ〉 
-Z/5/29/2	θυμοῦϲθαί τε παραχρῆμα καὶ ὀργίζεϲθαι τοῖϲ δόξαϲί τι πλημμελεῖν εἰϲ 
-Z/5/29/3	ἡμᾶϲ ἔργον ἐϲτί. τῆϲ δ' αὐτῆϲ ταύτηϲ καὶ τὸ μηνιᾶν ἄχρι πλείονοϲ, 
-Z/5/29/4	ὃ τοϲούτῳ πλεῖόν ἐϲτι θυμοῦ πάθοϲ, ὅϲῳ καὶ χρονιώτερον. ἄλλη δ' 
-Z/5/29/5	ἐϲτὶν ἐν ἡμῖν δύναμιϲ ἄλογοϲ ἐπὶ τὸ φαινόμενον ἡδὺ προπετῶϲ φερο-
-Z/5/29/6	μένη, πρὶν διαϲκέψαϲθαι, πότερον ὠφέλιμόν ἐϲτι καὶ καλόν, ἢ βλαβερόν 
-Z/5/29/7	τε καὶ 〈κακόν〉. ταύτηϲ οὖν ἐπέχειν πειρῶ τὴν ϲφοδρότητα, πρὶν αὐξη-
-Z/5/29/8	θεῖϲαν ἰϲχὺν δυϲνίκητον κτήϲαϲθαι. τηνικαῦτα γὰρ οὐδ' ἂν θελήϲῃϲ ἔτι 
-Z/5/29/9	καταϲχεῖν αὐτὴν δυνήϲῃ, κἄπειτα φήϲειϲ, ὅπερ ἤκουϲά τινοϲ ἐρῶντοϲ, 
-Z/5/29/10	ἐθέλειν μὲν παύϲαϲθαι, μὴ δύναϲθαι δέ, παρακαλέϲειϲ τε μάτην ἡμᾶϲ 
-Z/5/29/11	ὡϲαύτωϲ ἐκείνῳ τῷ δεομένῳ βοηθῆϲαί τε καὶ τὸ πάθοϲ ἐκκόψαι. 
-Z/5/29/12	καὶ γὰρ τῶν τοῦ ϲώματοϲ παθῶν ἔνια διὰ μέγεθόϲ ἐϲτιν ἀνίατα. ϲὺ 
-Z/5/29/13	δ' ἴϲωϲ οὐδ' ἐνενόηϲάϲ ποτε τοῦτο. βέλτιον οὖν ϲοι κἂν νῦν 
-Z/5/29/14	ἐννοῆϲαί γε καὶ διαϲκέψαϲθαι, πότερον ἀληθεύω λέγων αὐξανομένην 
-Z/5/29/15	τὴν ἐπιθυμητικὴν δύναμιν εἰϲ ἀνίατον ἔρωτα πολλάκιϲ ἐμβαλεῖν, 
-Z/5/29/16	οὐ ϲωμάτων μόνον ὡραίων οὐδ' ἀφροδιϲίων, ἀλλὰ καὶ λιχνείαϲ | 
-Z/5/30/1	καὶ γαϲτριμαργίαϲ οἰνοφλυγίαϲ τε καὶ τῆϲ παρὰ φύϲιν αἰϲχρουργίαϲ, 
-Z/5/30/2	ἢ ψεύδομαι καὶ ταῦτα καὶ ἄλλα πολλὰ τῶν ἔμπροϲθεν εἰρημένων. 
-Z/5/30/3	  ἃ γὰρ περὶ τοῦ θυμοῦ λέλεκται μέχρι τοῦ δεῦρο, ταῦτα καὶ περὶ 
-Z/5/30/4	τῶν ἄλλων παθῶν ἡγοῦ λελέχθαι· πρῶτον μέν, ὡϲ ἑτέροιϲ ἐϲτὶ τὴν 
-Z/5/30/5	διάγνωϲιν αὐτῶν ἐπιτρεπτέον, οὐχ ἡμῖν αὐτοῖϲ· εἶθ' ὅτι μὴ τοὺϲ  
-Z/5/30/6	τυχόνταϲ τούτοιϲ ἐπιϲτατέον, ἀλλὰ πρεϲβύταϲ ὁμολογουμένουϲ μὲν 
-Z/5/30/7	εἶναι καλοὺϲ κἀγαθούϲ, ἐξηταϲμένουϲ δὲ καὶ πρὸϲ ἡμῶν αὐτῶν ἐπὶ 
-Z/5/30/8	πλέον ἐν ἐκείνοιϲ τοῖϲ καιροῖϲ ἕνεκα 〈τοῦ〉 ἔξω παθῶν εἶναι· εἶθ' ὅτι 
-Z/5/30/9	φαίνεϲθαι χρὴ τοῖϲ τοιούτοιϲ, ὅταν εἴπωϲί τι τῶν ἡμετέρων ἁμαρτη-
-Z/5/30/10	μάτων, οὐκ ἀγανακτοῦνταϲ, ἀλλὰ χάριν εἰδόταϲ, εἶτα 〈ταῦτα〉 καθ' 
-Z/5/30/11	ἑκάϲτην ἡμέραν αὑτὸν ἀναμιμνήϲκειν, ἄμεινον μὲν εἰ πολλάκιϲ, εἰ δὲ 
-Z/5/30/12	μή, ἀλλὰ πάντωϲ γε κατὰ τὴν ἕω, πρὶν ἄρχεϲθαι τῶν πράξεων, εἰϲ 
-Z/5/30/13	ἑϲπέραν δέ, πρὶν ἀναπαύϲεϲθαι μέλλειν. ἐγὼ δήπου καὶ ταύταϲ δὴ τὰϲ 
-Z/5/30/14	φερομέναϲ ὡϲ <Πυθαγόρου> παραινέϲειϲ εἴθιϲμαι δὶϲ τῆϲ ἡμέραϲ ἀνα-
-Z/5/30/15	γινώϲκειν μὲν τὰ πρῶτα, λέγειν δ' ἀπὸ ϲτόματοϲ ὕϲτερον. 
-Z/5/31/1	  οὐ γὰρ ἀρκεῖ μόνον ἀοργηϲίαν ἀϲκεῖν, ἀλλὰ | καὶ λιχνείαϲ καὶ 
-Z/5/31/2	λαγνείαϲ οἰνοφλυγίαϲ τε καὶ περιεργίαϲ καὶ φθόνου καθαρεύειν. ἕτεροϲ 
-Z/5/31/3	οὖν ἡμᾶϲ ἐπιτηρείτω, μή τί που, καθάπερ οἱ κύνεϲ, ἀπλήϲτωϲ ὤφθη-
-Z/5/31/4	μεν ἐμφορούμενοι ϲιτίων ἢ ὡϲ οἱ διακαιόμενοι πυρετῷ ϲυνεχεῖ ψυχρὸν 
-Z/5/31/5	ἐπεϲπαϲάμεθα τὸ πόμα λαβρότερον ἢ ἀνδρὶ ϲεμνῷ πρέπει. οὔτε γὰρ 
-Z/5/31/6	διὰ πεῖναν ἐμφορεῖϲθαι προϲήκει ϲφοδρῶϲ καὶ ἀπλήϲτωϲ, οὔτε διὰ 
-Z/5/31/7	δίψοϲ ὅλην τὴν κύλικα χανδὸν ἐκπίνειν, ἔτι δὲ μᾶλλον οὐδὲ διὰ λι-
-Z/5/31/8	χνείαν ἁπάντων τῶν παρόντων πλέον ἤτοι πλακοῦντοϲ ἤ τινοϲ ἄλλου 
-Z/5/31/9	τῶν λίχνων ὄψων ἀπολαύειν, ἀλλ' ἐν ἅπαϲιν τούτοιϲ ἀρχομένοιϲ μὲν 
-Z/5/31/10	ἔτι παρακλητέον ἐϲτὶν ἑτέρουϲ ὅ τι 〈ἂν〉 ἁμάρτωμεν ἐπιτηρεῖν τε 
-Z/5/31/11	καὶ λέγειν ἡμῖν, ὕϲτερον δὲ καὶ χωρὶϲ παιδαγωγῶν ἡμᾶϲ αὐτοὺϲ ἐπι-
-Z/5/31/12	τηρῶμεν αὐτοὶ καὶ παραφυλάττωμεν, ὅπωϲ ἁπάντων τε τῶν ϲυνδει- 
-Z/5/31/13	πνούντων ἔλαττον ὄψου προϲενεγκώμεθα καὶ τῶν λίχνων ἐδεϲμάτων 
-Z/5/31/14	ἀποϲχώμεθα, ϲύμμετρα τῶν ὑγιεινῶν προϲαράμενοι. 
-Z/5/31/15	  τοῦ χρόνου δὲ προϊόντοϲ οὐκέτ' οὐδὲ πρὸϲ τοὺϲ ϲυνδειπνοῦνταϲ 
-Z/5/32/1	ἀποβλέπειν ἀξιώϲαιμ' ἄν ϲε· μέγα γὰρ οὐδὲν | ἐκείνων ἐϲθίειν τε καὶ 
-Z/5/32/2	πίνειν ἐγκρατέϲτερον. εἰ δέ περ ὄντωϲ αὑτὸν ἔγνωκαϲ τιμᾶν, ἐπι-
-Z/5/32/3	ϲκέπτου, 〈πότερον〉 μᾶλλον [ποτε] ἐγκρατῶϲ διῄτηϲαι χθὲϲ ἢ τήμερον· 
-Z/5/32/4	ἐὰν γὰρ τοῦτο ποιῇϲ, αἰϲθήϲῃ καθ' ἑκάϲτην ἡμέραν εὐκολώτερον, ὧν 
-Z/5/32/5	εἶπον, ἀπεχόμενοϲ, αἰϲθήϲῃ τε μεγάλα εὐφρανθηϲόμενοϲ τὴν ψυχήν, 
-Z/5/32/6	ἐάν γε ϲωφροϲύνηϲ ὄντωϲ ἐραϲτὴϲ ὑπάρχῃϲ. ὅτου γὰρ ἄν τιϲ ἐραϲθῇ, 
-Z/5/32/7	χαίρει προκόπτων ἐν αὐτῷ. καὶ διὰ τοῦτο τοὺϲ μὲν οἰνόφλυγαϲ ἰδεῖν 
-Z/5/32/8	ἔϲτιν ἡδομένουϲ, ὅταν πίνοντεϲ ὑπερβάλωνται τοὺϲ ϲυμπόταϲ, ὅϲοι δὲ 
-Z/5/32/9	γαϲτρίμαργοι, καὶ τούτουϲ τῷ πλήθει τῶν ἐδεϲμάτων εὐφραινομένουϲ, 
-Z/5/32/10	ὅϲοι δὲ λίχνοι, πλακοῦϲι καὶ ταγήνοιϲ καὶ λοπάϲι καὶ κωρυκίοιϲ. ἐνίουϲ 
-Z/5/32/11	δὲ μέγα φρονοῦνταϲ ἔγνων ἐπὶ τῷ πλήθει τῶν ἀφροδιϲίων. 
-Z/5/32/12	  ὡϲ 〈οὖν〉 ἐκεῖνοι τὴν ἀκρότητα τῶν ϲπουδαζομένων ἀϲκοῦϲί τε 
-Z/5/32/13	καὶ μεταδιώκουϲιν, οὕτωϲ καὶ ἡμᾶϲ χρὴ ϲωφροϲύνηϲ ἀκρότητα ϲπου-
-Z/5/32/14	δάζειν. ἢν δὲ τοῦτο πράξωμεν, οὐ τοῖϲ ἀκολάϲτοιϲ ἡμᾶϲ παραβαλοῦμεν 
-Z/5/32/15	οὐδ' ἀρκέϲει πλέον ἐκείνων ἔχειν ἐγκρατείαϲ τε καὶ ϲωφροϲύνηϲ, ἀλλὰ 
-Z/5/33/1	πρῶτον μὲν τοὺϲ ϲπουδάζονταϲ τὰ αὐτὰ φιλονεικήϲομεν | ὑπερβαλέϲθαι 
-Z/5/33/2	(καλλίϲτη γὰρ ἡ τοιαύτη φιλονεικία), μετ' ἐκείνουϲ αὖθιϲ δ' ἡμᾶϲ 
-Z/5/33/3	αὐτοὺϲ *** ὡϲ ἐξ ἔθουϲ πολυχρονίου τούτοιϲ ὑγιεινοτάτοιϲ τε [ἅμα] 
-Z/5/33/4	καὶ προϲθεῖναι ῥᾴϲτοιϲ ἡδέωϲ ἅμα τροφῇ χρῆϲθαι, μεμνημένουϲ 〈ὡϲ〉 
-Z/5/33/5	τῶν καλῶϲ εἰρημένων ἓν καὶ τοῦτ' ἐϲτίν· ἑλοῦ 〈τὸν〉 βίον ἄριϲτον, 
-Z/5/33/6	ἡδὺν δ' αὐτὸν ἡ ϲυνήθεια ποιήϲει.  
-Z/5/33/7	  ὥϲπερ οὖν, ὁπότε πρὸϲ τὸν θυμὸν ἀϲκεῖν ἠξίουν ϲε, γνώριϲμα 
-Z/5/33/8	τῆϲ ὠφελείαϲ εἶχεϲ ὁρᾶν ϲαυτὸν οὐκέτι θυμούμενον, ὡϲαύτωϲ ἐπὶ τῆϲ 
-Z/5/33/9	ϲωφροϲύνηϲ ἔϲτω ϲοι γνώριϲμα μηδ' ἐπιθυμεῖν ἔτι τῶν ἡδίϲτων. ὁδὸϲ 
-Z/5/33/10	δ' ἐπ' αὐτήν ἐϲτι διὰ τῆϲ ἐγκρατείαϲ. τούτῳ γὰρ αὐτῷ πλεονεκτεῖ 
-Z/5/33/11	ϲώφρων ἀκρατοῦϲ, τῷ μηδ' ἐπιθυμεῖν ἔτι λίχνων ἐδεϲμάτων ἢ διὰ 
-Z/5/33/12	πολυχρόνιον ἔθοϲ ἢ δι' ἐγκράτειαν, καθάπερ καὶ αὐτὸ τοὔνομα αὐτῆϲ 
-Z/5/33/13	ἐνδείκνυται, ὅπερ ἐϲτὶν ἐκ τοῦ κρατεῖν καὶ νικᾶν τὰϲ ἐπιθυμίαϲ γεγονόϲ. 
-Z/5/33/14	ἐπίπονοϲ 〈δ'〉 ἐϲτὶ καὶ τραχεῖα τό γε κατ' ἀρχάϲ, ὥϲπερ καὶ 〈αἱ〉 
-Z/5/33/15	ἄλλαι πᾶϲαι τῶν καλῶν ἐπιτηδευμάτων ἀϲκήϲειϲ. εἰ μὲν οὖν ἤτοι τὴν 
-Z/5/33/16	ἀρετὴν ἀντὶ τῆϲ κακίαϲ ἔχειν ἐθέλειϲ ἢ τὴν γαλήνην τῆϲ ψυχῆϲ ἀντὶ | 
-Z/5/34/1	τῶν τοῦ ϲώματοϲ γαργαλιϲμῶν, ἀϲκητέον ἐϲτί ϲοι τὸν εἰρημένον τρό-
-Z/5/34/2	πον ἐπὶ ϲωφροϲύνην βαδίζοντι δι' ἐγκρατείαϲ· εἰ δ' ἤτοι τὴν ἀρετὴν 
-Z/5/34/3	ἀτιμάζειν ἢ γαργαλίζεϲθαι βούλει δι' ὅλου τοῦ ϲώματοϲ, ἤδη κατα-
[0057]  [028]  []  []

-Z/5/34/4	λειπτέον τὸν λόγον τοῦτον. οὐ γάρ ἐϲτι προτρεπτικὸϲ ἐπ' ἀρετήν, 
-Z/5/34/5	ἀλλὰ τοῖϲ προτετραμμένοιϲ ὑφηγητικὸϲ τῆϲ ὁδοῦ, καθ' ἣν ἄν τιϲ αὐτὴν 
-Z/5/34/6	κτήϲαιτο. διαιρουμένου δὲ [καὶ] τοῦ λόγου πρόϲ τε τὸ διαγνωϲτικὸν 
-Z/5/34/7	ἕκαϲτον ἡμῶν ὑπάρχειν ἑαυτοῦ καὶ πρὸϲ τὴν ἐπὶ τῇ διαγνώϲει τῶν 
-Z/5/34/8	ἁμαρτημάτων ἐπανόρθωϲιν οὐ περὶ ταύτηϲ πρόκειται λέγειν, ἀλλὰ 
-Z/5/34/9	περὶ διαγνώϲεωϲ τῶν ἰδίων ἁμαρτημάτων. ἐπεὶ δὲ τοῖϲ [μὲν] ἀρχο-
-Z/5/34/10	μένοιϲ αὐτοῖϲ οὐ διαγνῶναι δυνατόν, ἑτέρουϲ μὲν τοῖϲ ἀρχομένοιϲ 
-Z/5/34/11	ἐπιϲτήϲομεν ἐπόπταϲ, αὐτοὺϲ δ' ἑαυτοῖϲ τοὺϲ ἀϲκοῦνταϲ, ὡϲ ἂν ἤδη 
-Z/5/34/12	δυναμένοιϲ γνῶναι, ποίων μὲν ἀπηλλάγηϲαν ἁμαρτημάτων καὶ παθῶν, 
-Z/5/34/13	ὅ τι 〈δ'〉 αὐτοῖϲ ἐνδεῖ πρὸϲ τὸ τέλοϲ. ὅπερ 〈δ'〉 εἴωθα λέγειν ἑκάϲτοτε, 
-Z/5/34/14	καὶ νῦν ἐρῶ· καθ' ἕτερον μὲν τρόπον ἁπάντων ἐϲτὶ δυϲκολώτατον ἑαυ- 
-Z/5/34/15	τὸν γνῶναι, καθ' ἕτερον δὲ ῥᾷϲτον. ἐὰν μὲν γὰρ ὄντωϲ θέλῃ τιϲ 
-Z/5/34/16	τιμηθῆναι 〈.....〉 αὐτόϲ, χαλεπώτατόν ἐϲτιν. | 
-Z/5/35/1	  Ἐγὼ μὲν οὖν ἅπαντα τά τ' εἰρημένα καὶ τὰ μέλλοντα λεχθή-
-Z/5/35/2	ϲεϲθαι τοῖϲ βουληθεῖϲιν ὑποτίθεμαι. τάχα μὲν οὖν οὔϲηϲ καὶ ἄλληϲ 
-Z/5/35/3	τινὸϲ ὁδοῦ πρὸϲ τὸ καλὸν κἀγαθὸν γενέϲθαι, μὴ γιγνώϲκων δ' εὑρεῖν 
-Z/5/35/4	αὐτὸϲ ἐχρηϲάμην τε δι' ὅλου τοῦ βίου ταύτῃ καὶ τοῖϲ ἄλλοιϲ ἀφθό-
-Z/5/35/5	νωϲ ἐδήλουν παρακαλῶν ἀντιδιδόναι τε καὶ ἀντονινάναι τι καὶ ἀντι-
-Z/5/35/6	διδάϲκειν, εἴ τιν' ἑτέραν [ἄλλην] αὐτοὶ γιγνώϲκουϲι καλοκἀγαθίαϲ ὁδόν, 
-Z/5/35/7	〈ἀλλ'〉 ἄχρι περ ἂν ἐπιτύχωμεν ἄλληϲ, ἐν τῇδε διατρίβωμεν, ἣ κοινὴ 
-Z/5/35/8	πάντων διαγνώϲεώϲ τε καὶ θεραπείαϲ. καὶ γὰρ ἡ φιλονεικία καὶ 〈ἡ〉 
-Z/5/35/9	φιλοδοξία καὶ ἡ φιλαρχία πάθη τῆϲ ψυχῆϲ εἰϲι. τούτων 〈δ'〉 ἔλαττον 
-Z/5/35/10	μὲν 〈ἡ ἀπληϲτία〉, ἀλλ' ὅμωϲ καὶ αὐτὴ πάθοϲ. περὶ δὲ τοῦ φθόνου τί 
-Z/5/35/11	δεῖ καὶ λέγειν; ἔϲχατον τῶν κακῶν ἐϲτιν· ὀνομάζω δὲ φθόνον, ὅταν 
-Z/5/35/12	τιϲ ἐπ' ἀλλοτρίοιϲ ἀγαθοῖϲ λυπῆται. πάθοϲ μέν ἐϲτι καὶ λύπη πᾶϲα, 
-Z/5/35/13	χειρίϲτη δὲ ὁ φθόνοϲ ἐϲτίν, εἴτε ἓν τῶν παθῶν εἴτε λύπηϲ ἐϲτὶν 
-Z/5/35/14	εἶδοϲ πληϲιάζον δέ πωϲ αὐτῇ· κοινὴ δ' ἐφ' ἁπάντων ὁδὸϲ τῆϲ ἰάϲεωϲ 
-Z/5/36/1	ἡ προειρημένη. χρὴ γάρ, ὅτι | μὲν αἰϲχρὸν καὶ φευκτόν, κατανοεῖν ἐπὶ 
-Z/5/36/2	τῶν ἐνεχομένων αὐτοῖϲ ϲφοδρῶϲ· ἐναργὲϲ γὰρ ἐπ' ἐκείνων φαίνεται 
-Z/5/36/3	τὸ αἶϲχοϲ· ὅτι δ' οὐ βλέπομεν ἐφ' ἡμῶν αὐτῶν, μηδ' εἶναι νομίζειν 
-Z/5/36/4	οὐ προϲήκει· τυφλώττει τε γὰρ τὸ φιλοῦν [εἴτε] περὶ τὸ φιλούμενον,  
-Z/5/36/5	ἔνιά τε λανθάνει διὰ ϲμικρότητα καὶ παρορᾶται, μὴ δυνάμενα παρο-
-Z/5/36/6	φθῆναι διὰ τὸ μέγεθοϲ ἐν ἄλλοιϲ. πρεϲβύτην οὖν τινα βλέπειν αὐτὰ 
-Z/5/36/7	δυνάμενον εὑρίϲκειν προϲήκει παρακαλοῦνταϲ ἅπαντα μετὰ παρρηϲίαϲ 
-Z/5/36/8	δηλοῦν, εἶτ' εἰπόντοϲ τι, πρῶτον αὐτῷ χάριν μὲν γνῶναι παραυτίκα, 
-Z/5/36/9	χωριϲθένταϲ δὲ διαϲκέπτεϲθαι κατὰ μόναϲ ἑαυτοῖϲ ἐπιτιμῶνταϲ ἐκκό-
-Z/5/36/10	πτειν τε πειρωμένουϲ τὸ πάθοϲ, οὐκ ἄχρι τοῦ μὴ φαίνεϲθαι τοῖϲ ἄλλοιϲ 
-Z/5/36/11	μόνον, ἀλλ' ὥϲτε μηδὲ ῥίζαν ἐγκαταλιπεῖν αὐτοῦ τῇ ψυχῇ· ἔτι γὰρ 
-Z/5/36/12	ἀναφύεται τῇ τῶν ϲυζώντων ἀρδόμενον πονηρίᾳ. διὰ τοῦτο προϲεκτέον 
-Z/5/36/13	ἡμῖν αὐτοῖϲ ἐϲτιν ἐφ' ἑκάϲτῳ τῶν παθῶν, ὅϲα περὶ τοὺϲ πέλαϲ ἐπι-
-Z/5/36/14	ϲκοποῦμεν, εἴ τι κατὰ τὴν ἡμετέραν ἐϲτὶ ψυχὴν τοιοῦτον. ἐκκοπτέον 
-Z/5/37/1	γὰρ αὐτὸ φυόμενον ἔτι, πρὶν αὐξηθὲν ἀνίατον | γενέϲθαι. 
-Z/5/37/2	  τῶν μὲν ἄλλων ἁπάντων παθῶν τῆϲ ψυχῆϲ οἱ πολλοὶ καταφρο-
-Z/5/37/3	νοῦϲι, καίτοι γε, ὅταν ἑτέρουϲ αὐτὰ πάϲχονταϲ ἴδωϲι, καταγινώϲκοντεϲ, 
-Z/5/37/4	ἡ λύπη δ' ἅπαϲι φαίνεται κακόν, ὥϲπερ ὁ πόνοϲ ἐν τῷ ϲώματι. 
-Z/5/37/5	  καί τιϲ τῶν ϲυνηθεϲτάτων ἐμοὶ νεανίϲκων ἐπὶ ϲμικροῖϲ ἀνιώμενοϲ, 
-Z/5/37/6	ἐϲ ἑϲπέραν ποτὲ κατανοήϲαϲ τοῦτο, παραγενόμενοϲ πρόϲ με 〈κατὰ〉 βα-
-Z/5/37/7	θὺν ὄρθρον ὅληϲ ἔφη τῆϲ νυκτὸϲ ἀγρυπνῶν ἐπὶ τῷδε τῷ πράγματι 
-Z/5/37/8	μεταξύ πωϲ εἰϲ ἀνάμνηϲιν ἀφικέϲθαι μου μηδ' ἐπὶ 〈τοῖϲ〉 μεγίϲτοιϲ 
-Z/5/37/9	οὕτωϲ ἀνιωμένου, ὡϲ ἐπὶ τοῖϲ μικροῖϲ αὐτόϲ. ἠξίου 〈δ' οὖν〉 μαθεῖν, 
-Z/5/37/10	ὅπωϲ μοι τοῦτο περιεγένετο, πότερον ἐξ ἀϲκήϲεωϲ ἤ τινων δογμάτων 
-Z/5/37/11	ἢ φύντι τοιούτῳ. ἀπεκρινάμην οὖν [τ'] αὐτῷ τἀληθῆ. καὶ γὰρ καὶ τὴν 
-Z/5/37/12	φύϲιν ἐν ἅπαϲιν ἔφην [εἰ] δύναϲθαι μέγα ἐν τῇ τῶν παιδίων ἡλικίᾳ 
-Z/5/37/13	〈καὶ τὴν〉 τοῖϲ ϲυζῶϲιν ὁμοίωϲιν, εἶθ' ὕϲτερον τά τε δόγματα καὶ τὴν 
-Z/5/37/14	ἄϲκηϲιν. ὅτι μὲν οὖν αἱ φύϲειϲ ἡμῶν πάμπολυ διαφέρουϲι, μαθεῖν ἐν-
-Z/5/37/15	αργῶϲ ἔϲτιν ἐπὶ τῶν παραφερομένων παιδίων. ἔνια μὲν γὰρ αὐτῶν 
-Z/5/38/1	ἀεὶ φαιδρά, ϲκυθρωπὰ δ' ἄλλα θεώμεθα, καὶ | τὰ μὲν ἕτοιμα γελᾶν  
-Z/5/38/2	ἐπὶ πᾶϲι, τὰ δὲ κλαίειν ἐπὶ μικραῖϲ προφάϲεϲιν. οὕτωϲ δὲ καὶ τὰ μὲν 
-Z/5/38/3	〈ἅπαντ'〉 ἔχει κοινῇ, τὰ δ' ἁρπάζει. καὶ τὰ μὲν θυμοῦται ϲφοδρῶϲ ἐπὶ 
-Z/5/38/4	τῶν μικροτάτων, ὡϲ δάκνειν τε καὶ λακτίζειν καὶ λίθοιϲ καὶ ξύλοιϲ 
-Z/5/38/5	ἀμύναϲθαι τοὺϲ πέλαϲ, ὅταν ἀδικεῖϲθαι δόξῃ, τὰ δ' ἐϲτὶν ἀνεξίκακα 
-Z/5/38/6	καὶ πρᾶα, μήτ' ὀργιζόμενα μήτε κλαίοντα, πρὶν ἀδικηθῆναί τι μέγα. 
-Z/5/38/7	ταῦτ' ἄρα καὶ ὁ <Εὔπολιϲ> ἐρωτώμενον Ἀριϲτείδην τὸν Δίκαιον ὑπὸ 
-Z/5/38/8	τοῦ † ἠτον 
-Z/5/38/9	      τί παθὼν ἐγένου δίκαιοϲ οὕτω διαπρεπῶϲ; 
-Z/5/38/10	ἀποκρινόμενον ἐποίηϲεν· 
-Z/5/38/11	      ἡ μὲν φύϲιϲ τὸ μέγιϲτον 〈ἦν〉· ἔπειτα δὲ 
-Z/5/38/12	      κἀγὼ προθύμωϲ τῇ φύϲει ϲυνελάμβανον. 
-Z/5/38/13	οὐ μόνον οὖν ἕτοιμοι τῶν νέων 〈αἱ〉 φύϲειϲ πρὸϲ τὸ λυπεῖϲθαι ῥᾳδίωϲ, 
-Z/5/38/14	ἀλλὰ καὶ πρὸϲ τὸ θυμοῦϲθαι καὶ λιχνεύειν, ὑπὲρ ὧν ἄχρι δεῦρο τὸν 
-Z/5/38/15	πλεῖϲτον λόγον ἐποιηϲάμην. ἔτι δὲ πρὸϲ τοῖϲ εἰρημένοιϲ ἔϲτιν ἰδεῖν 
-Z/5/38/16	ἔνια μὲν ἀναίϲχυντα τῶν παιδίων, ἔνια δ' αἰδούμενα καὶ τὰ μὲν μνη-
-Z/5/38/17	μονικά, τὰ δ' ἀμνήμονα, τινὰ δ' ἐπιλήϲμονα καὶ τὰ μὲν φιλόπονα περὶ 
-Z/5/38/18	τὰ διδαϲκόμενα, τὰ δ' ἀμελῆ καὶ ῥᾴθυμα, καὶ τῶν φιλοπόνων ἔνια 
-Z/5/39/1	μὲν [ἐπὶ τῷ] χαίρειν ἐπαινούμενα | πρόθυμα, ἔνια δὲ ἐπὶ τῷ κατα-
-Z/5/39/2	γινώϲκεϲθαι πρὸϲ τῶν διδαϲκάλων αἰδήμονα, τινὰ δὲ καὶ 〈ἐπὶ〉 τῷ 
-Z/5/39/3	δεδιέναι πληγάϲ. οὕτωϲ δὲ καὶ τῶν ῥᾳθύμων ἐπὶ ταῖϲ ἐναντίαιϲ 〈αἰτίαιϲ〉 
-Z/5/39/4	ἕκαϲτόν ἐϲτι ῥᾳθυμοῦν. 
-Z/5/39/5	  ἐξ ὧν οὖν 〈ἂν〉 θεῶνται περὶ τὰ παιδία πάντεϲ ἄνθρωποι, τὰ 
-Z/5/39/6	μὲν αἰϲχυντηλὰ καλοῦϲιν αὐτῶν, τὰ δ' ἀναίϲχυντα. κατὰ δὲ τὸν αὐτὸν  
-Z/5/39/7	λόγον ἤτοι φιλότιμα καὶ φιλόκαλα ἢ ἀφιλότιμα καὶ ἀφιλόκαλα, καὶ 
-Z/5/39/8	μὴν δειλὰ 〈ἢ〉 καταφρονητικὰ πληγῶν, ἑτέραϲ τε τοιαύταϲ ἐπ' αὐτῶν 
-Z/5/39/9	τίθενται προϲηγορίαϲ κατὰ τὰϲ φύϲειϲ αὐτῶν. οὕτωϲ οὖν καὶ τὰ μὲν 
-Z/5/39/10	φιλοψευδῆ, τὰ δὲ φιλαλήθη τῶν παιδίων ὁρῶμεν ὄντα φύϲει καὶ πολ-
-Z/5/39/11	λὰϲ ἄλλαϲ ἔχοντα διαφορὰϲ ἠθῶν, ὑπὲρ ὧν οὐκ ἀναγκαῖόν ἐϲτι νῦν 
-Z/5/39/12	λέγειν εἰκότωϲ· ἔνια μὲν 〈γὰρ〉 ἐκ τοῦ ῥᾴϲτου δέχεται τὴν ἀγαθὴν 
-Z/5/39/13	παιδείαν, ἔνια δ' οὐδὲν ὀνίναται. οὐ μὴν τούτου γ' ἕνεκεν ἀμελητέον 
-Z/5/39/14	ἐϲτὶ τῶν παιδίων, ἀλλ' ἐν ἀρίϲτοιϲ ἔθεϲι θρεπτέον. ἢν μὲν ἡ φύϲιϲ 
-Z/5/39/15	αὐτῶν δέξηται τὴν ἐκ τῆϲ ἐπιμελείαϲ ὠφέλειαν, ἀγαθοὶ γενηθεῖεν 〈ἂν〉 
-Z/5/40/1	ἄνδρεϲ. εἰ δὲ μὴ δέξαιτό που, | τὸ μὲν ἡμέτερον 〈ἂν〉 ἄμεμπτον εἴη. 
-Z/5/40/2	παραπληϲία γάρ πώϲ ἐϲτιν ἡ τῶν παίδων διαγωγὴ τῇ τῶν φυτῶν 
-Z/5/40/3	ἐπιμελείᾳ. κατ' ἐκείνην γοῦν ὁ γεωργὸϲ οὐκ ἄν ποτε δυνήϲαιτο ποιῆϲαι 
-Z/5/40/4	τὸν βάτον ἐκφέρειν βότρυν· οὐ γὰρ ἐπιδέχεται ἡ φύϲιϲ αὐτοῦ τὴν 
-Z/5/40/5	ἀρχὴν τοιαύτην τελείωϲιν. ἀμπέλουϲ δ' αὖ πάλιν ἑτοίμαϲ οὔϲαϲ ὅϲον 
-Z/5/40/6	ἐφ' ἑαυτῶν καρπὸν ἐκφέρειν, ἐὰν ἀμελήϲαϲ ἐπιτρέψῃ μόνῃ τῇ φύϲει, 
-Z/5/40/7	μοχθηρὸν ἢ οὐδ' ὅλωϲ οἴϲουϲιν αὐτόν. οὕτωϲ δὲ κἀπὶ τῶν ζῴων ἵππον μὲν 
-Z/5/40/8	παιδεύϲαϲ εἰϲ πολλὰ χρήϲιμον ἕξειϲ, ἄρκτοϲ δέ, κἂν ἡμέρα ποτὲ δόξῃ, 
-Z/5/40/9	μόνιμον οὐκ ἔχει τὴν ἕξιν, ἔχιδνα δὲ καὶ ϲκορπίοϲ οὐδ' ἄχρι τοῦ δο-
-Z/5/40/10	κεῖν ἡμεροῦϲθαι προέρχεται. 
-Z/5/40/11	  Ἐγὼ τοίνυν, ὅπωϲ μὲν τὴν φύϲιν εἶχον, οὐκ ἔχω φάναι (τὸ 
-Z/5/40/12	γὰρ ἑαυτὸν γνῶναι χαλεπόν ἐϲτι καὶ τοῖϲ τελείοιϲ ἀνδράϲι, μή τί γε 
[0057]  [028]  []  []

-Z/5/40/13	δὴ τοῖϲ παιϲίν), εὐτύχηϲα δὲ μεγάλην εὐτυχίαν, ἀοργητότατον μὲν καὶ 
-Z/5/40/14	δικαιότατον καὶ χρηϲτότατον καὶ φιλανθρωπότατον ἔχων πατέρα, μη-
-Z/5/41/1	τέρα δ' ὀργιλωτάτην, ὡϲ δάκνειν μὲν | ἐνίοτε τὰϲ θεραπαίναϲ, ἀεὶ δὲ  
-Z/5/41/2	κεκραγέναι τε καὶ μάχεϲθαι τῷ πατρὶ μᾶλλον ἢ Ξανθίππη Ϲωκράτει. 
-Z/5/41/3	παράλληλά τε ὁρῶντί μοι τὰ καλὰ τῶν τοῦ πατρὸϲ ἔργων τοῖϲ αἰϲχροῖϲ 
-Z/5/41/4	πάθεϲι τῆϲ μητρὸϲ ἐπῄει τὰ μὲν ἀϲπάζεϲθαί τε καὶ φιλεῖν, τὰ δὲ 
-Z/5/41/5	φεύγειν καὶ μιϲεῖν. ὥϲπερ δ' ἐν τούτοιϲ ἑώρων παμπόλλην διαφορὰν 
-Z/5/41/6	τῶν γονέων, οὕτω κἀν τῷ 〈φαίνεϲθαι〉 τὸν μὲν ἐπὶ μηδεμιᾷ ζημίᾳ 
-Z/5/41/7	λυπούμενον, ἀνιωμένην 〈δ'〉 ἐπὶ ϲμικροτάτοιϲ τὴν μητέρα. γινώϲκειϲ 
-Z/5/41/8	δὲ δήπου καὶ ϲὺ τοὺϲ παῖδαϲ, οἷϲ μὲν ἂν ἡϲθῶϲι, ταῦτα μιμουμένουϲ, 
-Z/5/41/9	ἃ δ' ἂν ἀηδῶϲ ὁρῶϲι φεύγονταϲ. 
-Z/5/41/10	  ἡ μὲν οὖν ὑπὸ τῷ πατρὶ παιδεία τοιαύτη τιϲ ἦν· ὑποπληρώϲαϲ 
-Z/5/41/11	δὲ τετταρεϲκαιδέκατον ἔτοϲ ἤκουον φιλοϲόφων πολιτῶν, ἐπὶ πλεῖϲτον 
-Z/5/41/12	μὲν <Ϲτωϊκοῦ>, <φιλοπάτοροϲ> μαθητοῦ, βραχὺν δέ τινα 〈χρόνον〉 
-Z/5/41/13	καὶ <Πλατωνικοῦ>, μαθητοῦ <Γαΐου>, διὰ τὸ μὴ ϲχολάζειν αὐτὸν εἰϲ 
-Z/5/41/14	πολιτικὰϲ ἀϲχολίαϲ ἑλκόμενον ὑπὸ τῶν πολιτῶν, ὅτι μόνοϲ αὐτοῖϲ 
-Z/5/41/15	ἐφαίνετο δίκαιόϲ τε καὶ χρημάτων εἶναι κρείττων, εὐπρόϲιτόϲ τε καὶ 
-Z/5/42/1	πρᾶοϲ. ἐν τούτῳ δέ τιϲ καὶ ἄλλοϲ ἧκε πολίτηϲ ἡμέτεροϲ | ἐξ ἀποδη-
-Z/5/42/2	μίαϲ μακρᾶϲ, <Ἀϲπαϲίου> τοῦ <Περιπατητικοῦ> μαθητήϲ, καὶ μετὰ 
-Z/5/42/3	τοῦτον ἀπὸ τῶν Ἀθηνῶν ἄλλοϲ <Ἐπικούρειοϲ>, ὧν ἁπάντων ὁ πα-
-Z/5/42/4	τὴρ δι' ἐμὲ τοῦ τε βίου καὶ τῶν δογμάτων ἐξέταϲιν ἐποιεῖτο ϲὺν ἐμοὶ 
-Z/5/42/5	πρὸϲ αὐτοὺϲ ἀφικνούμενοϲ. ἐγεγύμναϲτο δ' ἐπὶ πλεῖϲτον ἐν γεωμετρίᾳ 
-Z/5/42/6	καὶ ἀριθμητικῇ 〈καὶ〉 ἀρχιτεκτονίᾳ καὶ ἀϲτρονομίᾳ. βουλόμενοϲ οὖν 
-Z/5/42/7	ὅμοια ταῖϲ γραμμικαῖϲ ἀποδείξεϲι λέγειν χρῆϲθαι 〈...〉 τὸν διδάξαντα. 
-Z/5/42/8	διὰ ταύτην δ' ἐχρῆν τὴν αἰτίαν μηδὲ διαφωνίαν τινὰ γεγονέναι πρὸϲ 
-Z/5/42/9	ἀλλήλουϲ τοῖϲ ἀπὸ τῶν ϲοῦ δῆλον ὅτι μαθημάτων καλῶν, καθάπερ 
-Z/5/42/10	οἱ <ἀρχαῖοι> κατὰ τὰϲ προειρημέναϲ τέχναϲ, ὧν αἱ πρῶται γεωμετρία 
-Z/5/42/11	τε καὶ ἀριθμητική, 〈ϲυμφωνοῦϲιν ἀλλήλοιϲ〉. καθάπερ οὖν, ἔφη,  
-Z/5/42/12	δεῖ μὴ προπετῶϲ ἀπὸ μιᾶϲ αἱρέϲεωϲ ἀναγορεύειν ϲεαυτόν, ἀλλ' ἐν 
-Z/5/42/13	χρόνῳ παμπόλλῳ μανθάνειν τε καὶ κρίνειν αὐτάϲ, οὕτωϲ 〈ἃ〉 πρὸϲ 
-Z/5/42/14	ἁπάντων μὲν ἀνθρώπων ἐπαινεῖται, ϲυνομολογεῖται δὲ καὶ τοῖϲ φιλο-
-Z/5/42/15	ϲόφοιϲ εἶναι ζηλωτέα, ταῦτα καὶ νῦν ἤδη καὶ διὰ παντὸϲ τοῦ βίου 
-Z/5/42/16	ζηλωτέον ἀϲκεῖν, καὶ μανθάνειν καὶ αὐξάνειν ἀξιῶ ϲε δικαιοϲύνηϲ 
-Z/5/42/17	ἀντιποιούμενον καὶ ϲωφροϲύνηϲ ἀνδρείαϲ τε καὶ φρονήϲεωϲ. ἐπαι-
-Z/5/43/1	νοῦϲι γὰρ ἅπαντεϲ | τὰϲ ἀρετὰϲ ταύταϲ, κἂν αὐτοὶ ϲυνειδῶϲιν ἑαυ-
-Z/5/43/2	τοῖϲ οὐδεμίαν αὐτῶν ἔχουϲι, καὶ φαίνεϲθαί γε πειρῶνται τοῖϲ ἄλλοιϲ 
-Z/5/43/3	ἀνδρεῖοι καὶ ϲώφρονεϲ καὶ φρόνιμοι καὶ δίκαιοι, ἄλυποι μέντοι κατ' 
-Z/5/43/4	ἀλήθειαν εἶναι, κἂν μὴ φαίνωνται τοῖϲ πέλαϲ· ὥϲτε τοῦτο μέν ϲοι 
-Z/5/43/5	πρῶτον ἁπάντων ἀϲκητέον ἐϲτὶ τὸ ϲπουδαζόμενον ἅπαϲιν ἀνθρώποιϲ 
-Z/5/43/6	μᾶλλον τῶν ἀρετῶν. 
-Z/5/43/7	  ταύταϲ, ἔφην, ἐγὼ παρὰ τοῦ πατρὸϲ λαβὼν τὰϲ ἐντολὰϲ ἄχρι 
-Z/5/43/8	δεῦρο διαφυλάττω, μήτ' ἀφ' αἱρέϲεώϲ τινοϲ ἐμαυτὸν ἀναγορεύϲαϲ, ὧν 
-Z/5/43/9	ϲπουδῇ πάϲῃ ἀκριβῆ τὴν ἐξέταϲιν ἔχω, ἀνέκπληκτόϲ τε πρὸϲ τὰ κατὰ 
-Z/5/43/10	τὸν βίον ὁϲημέραι ϲυμπίπτοντα διαμένων, ὥϲπερ ἑώρων τὸν πατέρα. 
-Z/5/43/11	οὔτ' οὖν ἀπώλειά τινοϲ ἱκανὴ λυπῆϲαί με, πλὴν εἰ παντελῶϲ ἀπο-
-Z/5/43/12	λέϲαιμι τὰ κτήματα (τοῦτο γὰρ οὐδέπω πεπείραμαι), δόξηϲ τε καὶ τι-
-Z/5/43/13	μῆϲ ὁ πατὴρ εἴθιϲέ με καταφρονεῖν ἀλήθειαν μόνην τιμῶντα. λυπου-
-Z/5/43/14	μένουϲ δ' ὁρῶ τοὺϲ πολλούϲ, ὅταν ἠτιμάϲθαι δοκῶϲιν ὑπό τινοϲ, 
-Z/5/43/15	ἢ χρημάτων ἀπωλείᾳ. κατὰ τοῦτ' οὖν, ἔφην, οὐδὲ λυπούμενον εἶδέϲ 
-Z/5/43/16	μέ ποτε, 〈εἴ γε〉 μήτε χρημάτων ἀπώλεια ϲυνέπεϲέ μοι μέχρι δεῦρο  
-Z/5/44/1	τηλικαύτη τὸ μέγεθοϲ, ὡϲ μηκέτ' ἔχειν | ἐκ τῶν ὑπολοίπων ἐπιμελεῖ-
-Z/5/44/2	ϲθαι τοῦ ϲώματοϲ ὑγιεινῶϲ, μήτ' ἀτιμία τιϲ, 〈ὡϲ〉 ὁρῶ 〈τοὺϲ〉 τοῦ 
-Z/5/44/3	ϲυνεδρίου τῆϲ τιμῆϲ [βουλῆϲ] ἀφαιρεθένταϲ. εἰ δέ τιναϲ ἀκούϲαιμι 
-Z/5/44/4	ψέγειν με, τούϲ μ' ἐπαινοῦνταϲ αὐτοῖϲ ἀντιτίθημι καὶ νομίζω τὸ πάν-
-Z/5/44/5	ταϲ ἀνθρώπουϲ ἐπαινοῦνταϲ ἐπιθυμεῖν ἔχειν ἐοικέναι τῷ τὰ πάντα 
-Z/5/44/6	ἔχειν ἐθέλειν κτήματα. δοκῶ τοίνυν, ἔφην, ἐμαυτῷ, τάχα δὲ καὶ ϲοὶ 
-Z/5/44/7	δόξω 〈διὰ τὸ〉 μηδὲν ἄχρι δεῦρο μέγα πεπονθέναι διὰ τέλουϲ ἄλυποϲ. 
-Z/5/44/8	οὔτε γὰρ ἀφῃρέθην ἁπάντων τῶν χρημάτων οὔτ' ἠτιμώθην. εἰ δὲ 
-Z/5/44/9	βοῦϲ ἢ ἵπποϲ ἢ οἰκέτηϲ ἀπέθανεν, οὐχ ἱκανὸν τοῦτο λυπῆϲαί 〈με〉 
-Z/5/44/10	μεμνημένον ὧν ὁ πατὴρ ὑπέθετο, μὴ πρότερον ἐπὶ χρημάτων ἀπω-
-Z/5/44/11	λείᾳ λυπηθῆναι ϲυμβουλεύων, ἄχριϲ 〈μὴ〉 ἂν ᾖ τὰ λειπόμενα πρὸϲ τὴν 
-Z/5/44/12	τοῦ ϲώματοϲ ἐπιμέλειαν αὐτάρκη. τοῦτον γὰρ ἐτίθετο πρῶτον ὅρον 
-Z/5/44/13	ἐκεῖνοϲ κτημάτων, ὡϲ μὴ πεινῆν, μὴ ῥιγοῦν, μὴ διψῆν. εἰ δὲ πλείω τῆϲ 
-Z/5/44/14	εἰϲ ταῦτα χρείαϲ εἴη, καὶ πρὸϲ τὰϲ καλὰϲ πράξειϲ, ἔφη, χρηϲτέον 
-Z/5/44/15	αὐτοῖϲ. ἐμοὶ τοίνυν ἄχρι δεῦρο τοϲαύτη χρημάτων κτῆϲίϲ ἐϲτιν, ὡϲ 
-Z/5/45/1	καὶ πρὸϲ τὰϲ τοιαύταϲ | πράξειϲ ἐξαρκεῖν. οἶδα δέ, ἔφην, καὶ ϲὲ δι-
-Z/5/45/2	πλάϲιά τ' ἐμοῦ κεκτημένον, ἐπίτιμόν τε κατὰ τὴν πόλιν ἡμῶν ὄνθ', 
-Z/5/45/3	ὡϲ, τίϲ ἂν εἴη ϲοι λύπηϲ αἰτία πλὴν ἀπληϲτίαϲ, οὐχ ὁρῶ. πρὸϲ ταύ-
-Z/5/45/4	την οὖν ἄϲκηϲον 〈τὸν〉 λόγον, ὃν εἶπον ἐγώ, διὰ μνήμηϲ ἔχων καὶ 
-Z/5/45/5	μελετῶν ἀεὶ καὶ ϲκοπούμενοϲ, εἰ ἀληθεύω, μέχρι περ ἂν τούτῳ πει-
-Z/5/45/6	ϲθῇϲ ὡϲ τῷ τὰ δὶϲ δύο τέτταρα εἶναι. 
-Z/5/45/7	  Θεαϲώμεθα γάρ, ἔφην, ἐπὶ ϲχολῆϲ, ὁποῖόν τι πάθοϲ ἐϲτὶν ἡ  
-Z/5/45/8	ἀπληϲτία. τὴν δ' ἀρχὴν τῆϲ ϲκέψεωϲ ἡ περὶ τὰϲ τροφὰϲ ἀπληϲτία 
-Z/5/45/9	παρέξει. τὸ γοῦν ἐπέκεινα τοῦ ϲυμμέτρου προϲφέρεϲθαι ϲιτίων ἀπλη-
-Z/5/45/10	ϲτίαν ὀνομάζουϲι, τὸ ϲύμμετρον δὲ αὐτῶν κρίνουϲι τῇ χρείᾳ τῆϲ τρο-
-Z/5/45/11	φῆϲ· χρεία δ' αὐτῆϲ ἐϲτι 〈τὸ〉 θρέψαι τὸ ϲῶμα· θρέψει δὲ πεφθεῖϲα 
-Z/5/45/12	καλῶϲ, πεφθήϲεται δ', εἰ ϲύμμετροϲ· τὴν γὰρ πολλὴν ἀπεπτουμένην 
-Z/5/45/13	ἴϲμεν. εἰ δ' ἅπαξ τοῦτο γένοιτο, διαφθείρεϲθαι τὴν χρείαν αὐτῆϲ ἀναγ-
-Z/5/45/14	καῖον. εἰ δέ γε ὑπὸ τῆϲ δήξεωϲ τῶν ἀπεπτηθέντων ϲιτίων ἡ γαϲτὴρ 
-Z/5/46/1	ἀνιαθεῖϲα πᾶν ἐκκρίνειε, | διάρροια μὲν ὀνομάζεται τὸ ϲύμπτωμα, δια-
-Z/5/46/2	φθείρεται δ' ἡ χρεία τῆϲ τροφῆϲ. οὐ γὰρ ἐφ' ᾧτε διεξελθεῖν τὰ 
-Z/5/46/3	ἔντερα λαμβάνομεν αὐτήν, ἀλλ' ἕνεκα τοῦ προϲτεθῆναι πᾶϲι τοῖϲ μο-
-Z/5/46/4	ρίοιϲ τοῦ ϲώματοϲ. εἰ δ' ἀναδοθείη μὴ καλῶϲ πεφθεῖϲα κακοχυμίαν ἐν 
-Z/5/46/5	ταῖϲ φλεψὶν ἐργάζεται. ἐπεὶ τοίνυν ἐπὶ τοῖϲ ϲώμαϲιν ἡμῶν ἔμαθεϲ, 
-Z/5/46/6	ὁποῖόν τι πρᾶγμά ἐϲτιν ἡ ἀπληϲτία, μεταβὰϲ ἐπὶ τὴν ψυχὴν ἤδη θέαϲαι 
-Z/5/46/7	κἀνταῦθα τὴν φύϲιν αὐτῆϲ ἐφ' ἑκάϲτηϲ ὕληϲ πραγμάτων ἐπιϲκοπού-
-Z/5/46/8	μενοϲ ἀπὸ τῶν κτημάτων ἀρξάμενοϲ. ἐν τούτοιϲ οὖν ἔνια μὲν 〈οὐκ〉 
-Z/5/46/9	ὀρθῶϲ ἐϲπούδαϲται, καθάπερ οἱ μαργαρῖται καὶ οἱ ϲαρδόνυχεϲ αἵ τ' 
-Z/5/46/10	ἄλλαι λίθοι πᾶϲαι, κόϲμον, ὥϲπερ αἱ γυναῖκεϲ οἴονται, φέρουϲαι ταῖϲ 
-Z/5/46/11	ἐξαρτηϲαμέναιϲ αὐτάϲ· τούτου τοῦ γένουϲ ἐϲτὶ καὶ τὰ χρυϲοϋφῆ τῶν 
-Z/5/46/12	ἱματίων ἤτοι περίεργον ἔργον ἔχοντα ἢ ὕληϲ δεόμενα πόρρωθεν κομι-
-Z/5/46/13	ζομένηϲ, ὥϲπερ εἰ τῶν Ϲηρικῶν ὀνομαζομένων. ἔνια δὲ τῶν κτημάτων 
-Z/5/46/14	〈ὡϲ〉 εἰϲ τὴν τοῦ ϲώματοϲ ὑγίειαν διαφέροντα προϲηκόντωϲ ϲπουδάζεται, 
-Z/5/46/15	πρῶτα μὲν ἐξ ὧν τρεφόμεθα καὶ ἀμφιεννύμεθα καὶ ὑποδούμεθα, ἐν οἷϲ 
-Z/5/47/1	ἐϲτι 〈καὶ〉 ἡ οἴκηϲιϲ. ἐκείνου δὲ τοῦ | γένουϲ φαίνεται καὶ τὰ τοῖϲ νοϲοῦϲιν 
-Z/5/47/2	ἐπιτήδεια. τινὰ δ' ὥϲπερ τοὔλαιον ἀμφοτέροιϲ ὑπάρχει χρήϲιμα τοῖϲ 
-Z/5/47/3	ὑγιαίνουϲι καὶ τοῖϲ νοϲοῦϲιν, ἔνια δὲ τοιαῦτα, 〈τὰ〉 μὲν μείζω, τὰ δ' 
-Z/5/47/4	ἐλάττω τὴν ὠφέλειαν παρεχόμενα τοῖϲ τῶν ἀνθρώπων ϲώμαϲιν. καὶ 
-Z/5/47/5	τοίνυν ἤδη τοῦ πλήθουϲ τὸν ὅρον τῆϲ κτήϲεωϲ αὐτῶν ἐναργῶϲ οἶμαί  
[0057]  [028]  []  []

-Z/5/47/6	ϲε τεθεᾶϲθαι. ὥϲπερ γὰρ τὸ πηχυαῖον ὑπόδημα τελείωϲ ἐϲτὶν ἄχρηϲτον, 
-Z/5/47/7	οὕτω καὶ τὸ εʹ καὶ ιʹ ἔχειν ὑποδήματα πλὴν δυοῖν, οἷϲ χρώμεθα, περιττόν 
-Z/5/47/8	τε καὶ ἄχρηϲτον. τί δ' οὐ δυοῖν ἅμα παρόντων πάντωϲ αὐτάρκηϲ ἡ 
-Z/5/47/9	χρεία; οὕτω δὲ καὶ τὴν ἐϲθῆτα διπλῆν ἔχειν αὔταρκεϲ, οἰκέταϲ τε καὶ 
-Z/5/47/10	ϲκεύη 〈κατ'〉 ἴϲον. ἡμῖν 〈δ'〉, ἔφην, οὐ μόνον ἐϲθὴϲ ὑπάρχει περιττοτέρα 
-Z/5/47/11	τῆϲ διττῆϲ, ἀλλὰ καὶ [οἱ] οἰκέται καὶ ϲκεύη καὶ πάνθ' ἁπλῶϲ τὰ κτήματα 
-Z/5/47/12	πολὺ πλείω τῶν διττῶν ἐϲτιν· πρόϲοδον γὰρ ἔχομεν, ἀφ' ὧν κεκτήμεθα, 
-Z/5/47/13	πολλαπλαϲίαν ἢ ὡϲ εἰϲ ὑγίειαν μόνην ἐξ αὐτῶν ὑπηρετεῖϲθαι τῷ ϲώματι. 
-Z/5/47/14	  τινὰϲ οὖν, ἔφην, ὁρῶ τὸν ἀπολαυϲτικὸν ὀνομαζόμενον ἑλομένουϲ 
-Z/5/47/15	βίον οὐ διπλάϲια μόνον ἢ τριπλάϲια δαπανῶνταϲ ἡμῶν, ἀλλὰ καὶ πεν-
-Z/5/47/16	ταπλάϲια καὶ δεκαπλάϲια καὶ τριακονταπλάϲια. ϲὲ δ' ὡϲαύτωϲ ὁμοίωϲ 
-Z/5/48/1	ἐμοὶ | διαιτώμενον θεῶμαι, λυπούμενον δ' ἀνομοίωϲ ἐμοί, καίτοι τῆϲ 
-Z/5/48/2	οὐϲίαϲ ϲου 〈καθ'〉 ἕκαϲτον ἔτοϲ αὐξανομένηϲ, ἐπεὶ τῶν ἐξ αὐτῆϲ 
-Z/5/48/3	προϲόδων ἀναλίϲκεται μέν ϲοι τὸ δέκατον ἴϲωϲ μέροϲ, αἱ λοιπαὶ δ' 
-Z/5/48/4	ἐννέα μοῖραι τοῖϲ ὑπάρχουϲι προϲτίθενται. βλέπω γάρ ϲε μήτ' εἰϲ τὰ 
-Z/5/48/5	καλὰ τῶν ἔργων δαπανῆϲαι τολμῶντα, μήτ' εἰϲ βιβλίων ὠνὴν καὶ κατα-
-Z/5/48/6	ϲκευὴν καὶ τῶν γραφόντων ἄϲκηϲιν ἤτοι γ' εἰϲ τάχοϲ διὰ ϲημείων ἢ 
-Z/5/48/7	εἰϲ κάλλοϲ 〈καὶ〉 ἀκρίβειαν, ὥϲπερ γε οὐδὲ τῶν ἀναγινωϲκόντων ὀρθῶϲ. 
-Z/5/48/8	οὐ μὴν οὐδὲ κοινοῦντά ϲε θεῶμαι καθάπερ ἐμὲ ϲὺ βλέπειϲ ἑκάϲτοτε 
-Z/5/48/9	τοῖϲ μὲν ἱμάτια 〈τῶν〉 οἰκείων, τοῖϲ δὲ εἰϲ τροφὰϲ ἢ νοϲηλείαν· τινῶν δ' 
-Z/5/48/10	ἐθεάϲω με καὶ τὰ χρέα διαλυϲάμενον. ἐγὼ μὲν οὖν καταναλίϲκω πᾶϲαν 
-Z/5/48/11	ἣν ὁ πατὴρ κατέλιπέ μοι πρόϲοδον, οὐδὲν ἐξ αὐτῆϲ περιττὸν ἀποτι-
-Z/5/48/12	θέμενοϲ οὐδὲ θηϲαυρίζων, ϲὺ δὲ πολλαπλάϲια τῶν ἀναλιϲκομένων ἀπο- 
-Z/5/48/13	τιθέμενοϲ ὅμωϲ ἀνιώμενοϲ φαίνῃ πολλάκιϲ, ἐμὲ καθάπερ αὐτὸϲ ὁμο-
-Z/5/48/14	λογεῖϲ οὐδέποτε λυπούμενον ὁρῶν. 
-Z/5/48/15	  ἆρ' οὖν ἤδη δύναϲαι καθορᾶν τῆϲ λύπηϲ ϲου τὴν αἰτίαν ἢ παρ' | 
-Z/5/49/1	ἐμοῦ καὶ τοὔνομα αὐτῆϲ ἀκοῦϲαι ποθεῖϲ; εἰ δέ ϲοι καὶ τοῦτο βούλει 
-Z/5/49/2	γενέϲθαι, μίαν ἴϲθι παϲῶν λυπῶν αἰτίαν, ἣν ὀνομάζουϲιν οἱ Ἕλλη-
-Z/5/49/3	νεϲ ἐνίοτε μὲν ἀπληϲτίαν, ἔϲτι δ' ὅτε πλεονεξίαν· ἀπληϲτίαν μὲν 
-Z/5/49/4	ἀπὸ τοῦ τὰϲ ἐπιθυμίαϲ ἀπληρώτουϲ ἔχειν, 〈πλεονεξίαν δὲ διότι 
-Z/5/49/5	πλεονεκτεῖν〉 ἀεὶ ποθοῦϲι τῶν ἔμπροϲθεν οἱ ἄπληϲτοι, ὥϲτε κἂν 
-Z/5/49/6	διπλάϲια 〈ἔχωϲι, τριπλάϲια〉 προϲκτήϲαϲθαι ϲπεύδουϲι, κἂν τριπλάϲια 
-Z/5/49/7	ἔχωϲι, τετραπλαϲίων ἐφίενται. καὶ οὕτωϲ ἐφ[οιϲ]ορῶϲι τοὺϲ πλέονα 
-Z/5/49/8	κεκτημένουϲ αὐτῶν, οὐ τοὺϲ ἐλάττονα, καὶ τούτουϲ ὑπερβάλλεϲθαι 
-Z/5/49/9	ζητοῦϲι καὶ τούτων πλέον ἔχειν ἐπιθυμοῦϲι. ϲὺ γοῦν οὕτωϲ, ἔφην, 
-Z/5/49/10	ἐὰν ϲκοπῇϲ ἅπανταϲ ἡμῶν τοὺϲ πολίταϲ, εὑρήϲειϲ οὐδὲ τριάκοντα 
-Z/5/49/11	πλουϲιωτέρουϲ αὑτοῦ, ὥϲτε τῶν ὑπολοίπων ἁπάντων εἶ πλουϲιώ-
-Z/5/49/12	τεροϲ, εὔδηλον ὅτι καὶ τῶν δούλων αὐτῶν καὶ προϲέτι καὶ γυναικῶν 
-Z/5/49/13	τοϲούτων. εἴπερ οὖν ἡμῖν οἱ πολῖται πρὸϲ τοὺϲ τετρακιϲμυρίουϲ εἰϲὶν 
-Z/5/49/14	ὁμοῦ, ἐὰν προϲθῇϲ αὐτοῖϲ τὰϲ γυναῖκαϲ καὶ τοὺϲ δούλουϲ, εὑρήϲειϲ 
-Z/5/49/15	ϲαυτὸν δώδεκα μυριάδων ἀνθρώπων οὐκ ἀρκούμενον εἶναι πλου-
-Z/5/50/1	ϲιώτερον, ἀλλὰ καὶ τούτουϲ βουλόμενον ὑπερβαλέϲθαι καὶ | πάμπρωτον 
-Z/5/50/2	ἐν πλούτῳ γενέϲθαι ϲε ϲπεύδοντα· καίτοι πολλῷ 'ϲτιν ἄμεινον ἐν 
-Z/5/50/3	αὐταρκείᾳ πρῶτον ὑπάρχειν, ὅπερ ἐϲτὶν ἐπὶ ϲοί. τὸ δ' ἐν πλούτῳ 
-Z/5/50/4	πρωτεύειν οὐκ ἀρετῆϲ ἀλλὰ τύχηϲ ἔργον, ἥτιϲ καὶ δούλουϲ καὶ ἀπε-
-Z/5/50/5	λευθέρουϲ ἐργάζεται πλουϲιωτέρουϲ ἡμῶν τῶν ὀνομαζομένων εὐγενῶν. 
-Z/5/50/6	ἀλλὰ ϲύγε, κἂν ϲχῇϲ, ὡϲ εὔχῃ, πλεῖον τῶν πολιτῶν ἁπάντων, οὐκ 
-Z/5/50/7	ἀρκεϲθήϲῃ, περιϲκέψῃ δ' αὐτίκα, μή τιϲ ἐν ἄλλῃ πόλει πλουϲιώτεροϲ 
-Z/5/50/8	〈ᾖ·〉 εἶτ' ἂν ὑπηρετοῦϲάν ϲοι ϲχῇϲ καὶ πρὸϲ τοῦτο τὴν τύχην, ἐπὶ 
-Z/5/50/9	τἆλλα μεταβὰϲ ἔθνη καὶ τῶν ἐν ἐκείνοιϲ πλουϲίων ἐθελήϲειϲ γενέϲθαι 
-Z/5/50/10	πλουϲιώτεροϲ. ὥϲτ' οὐ πάντων πλουϲιώτεροϲ, ἀλλ' ἀεὶ πένηϲ ἔϲῃ διὰ 
-Z/5/50/11	τὰϲ ἀορίϲτουϲ ἐπιθυμίαϲ. εἰ δέ γε τῇ χρείᾳ τῶν κτημάτων ἐμέτρειϲ  
-Z/5/50/12	ϲαυτῷ τὸ ϲύμμετρον, ἐκ τῶν πλουϲίων ἂν ἤδη ϲαυτὸν ἠριθμήκειϲ, ἢ 
-Z/5/50/13	πάντωϲ γε τῶν εὐπόρων. ἐγὼ γοῦν ἐμαυτὸν ἐκ τούτων ἀριθμῶ, καίτοι 
-Z/5/50/14	γ' ἐλάττω ϲοῦ κεκτημένοϲ. ἐὰν οὖν τοῦτο πείϲῃϲ ϲαυτόν, οὐκέτ' ἀνιάϲει 
-Z/5/50/15	ϲε τῶν ἀπολλυμένων οὐδέν, ἔϲῃ τε μακάριοϲ, ὅϲον ἐπὶ τῷ μὴ λυπεῖ-
-Z/5/51/1	ϲθαι διὰ χρήματα. τὴν δ' αὐτὴν ταύτην [τὴν] ἀπληϲτίαν | ἂν ἐξέλῃϲ τοῦ 
-Z/5/51/2	τιμᾶϲθαι βούλεϲθαι, καὶ κατὰ τοῦτ' ἄλυποϲ ἔϲῃ. ϲοὶ δ' οὐ μόνον 〈οὐκ〉 
-Z/5/51/3	ἀρκεῖ τιμᾶϲθαι πρὸϲ τῶν ϲυνήθων, ἀλλὰ καὶ πάνταϲ ἐθέλειϲ τοὺϲ κατὰ 
-Z/5/51/4	τὴν πόλιν ἐπαινεῖν ϲε, καίτοι πόϲτον τοῦτο μέροϲ ἐϲτὶ τῶν καθ' ὅλην 
-Z/5/51/5	τὴν Ἀϲίαν, οἵ γε μὴ γιγνώϲκουϲί ϲε τὴν ἀρχήν; ἴϲωϲ οὖν βουλήϲῃ πρό-
-Z/5/51/6	τερον αὐτοῖϲ γνωϲθῆναι, δεύτερον δὲ τιμᾶϲθαι. τοῦτο δὲ τὸ μὲν γνω-
-Z/5/51/7	ϲθῆναι πᾶϲιν ἐθέλειν ἀπλήϲτου φιλοδοξίαϲ ἔργον ἐϲτίν, τὸ δὲ τιμᾶϲθαι 
-Z/5/51/8	ματαίαϲ φιλοτιμίαϲ. ἀναγκαῖον οὖν ἔϲται ϲοι, καθάπερ ἐπὶ χρημάτων 
-Z/5/51/9	κτήϲει νῦν ἀγρυπνεῖϲ, οὕτωϲ ἐὰν εἰϲ φιλοδοξίαν ἢ φιλοτιμίαν ἐκτείνῃϲ 
-Z/5/51/10	τὴν ἐπιθυμίαν, ἀνιαθήϲεϲθαι μειζόνωϲ ἐπὶ τοῖϲ μὴ γινώϲκουϲί ϲε καὶ 
-Z/5/51/11	τιμῶϲι, πολλοῖϲ οὖϲιν. εἴπερ οὖν ἐρρωμένωϲ ἀϲκήϲομεν ἐπ' αὐτὸ διὰ 
-Z/5/51/12	παντὸϲ ἡμᾶϲ αὐτούϲ, ἄλυποι γενηϲόμεθα. πῶϲ οὖν ἀϲκήϲομεν 〈μὴ 
-Z/5/51/13	ἀναπε〉πειϲμένοι πρότερον ὀρθῶϲ εἰρῆϲθαι πάθοϲ εἶναι ψυχῆϲ μοχθη-
-Z/5/51/14	ρότατον ἀπληϲτίαν; κρηπὶϲ γάρ τιϲ αὕτη φιλοχρηματίαϲ ἐϲτὶ καὶ φιλο-
-Z/5/51/15	δοξίαϲ καὶ φιλοτιμίαϲ καὶ φιλαρχίαϲ καὶ φιλονεικίαϲ. 
-Z/5/51/16	  πρῶτον μὲν 〈οὖν〉 ἀεὶ πρόχειρον ἔχειν δεῖ τὸ περὶ τῆϲ αὐταρ- |
-Z/5/52/1	κείαϲ δόγμα ϲυνημμένον δῆλον ὅτι τῷ περὶ τῆϲ ἀπληϲτίαϲ. ὁ γὰρ 
-Z/5/52/2	μιϲήϲαϲ τὴν ἀπληϲτίαν ἐφίληϲε τὴν αὐτάρκειαν. εἴπερ οὖν ἐν τούτῳ 
-Z/5/52/3	μόνῳ κεῖται τὸ ἄλυπον εἶναι, τοῦτο δ' ἐφ' ἡμῖν, ἤδη πᾶν ἐφ' ἡμῖν 
-Z/5/52/4	ἀλύποιϲ γενέϲθαι, πρόχειρον μὲν ἔχουϲι τὸ περὶ τῆϲ ἀπληϲτίαϲ τε 
-Z/5/52/5	〈καὶ〉 αὐταρκείαϲ δόγμα, τὴν δ' ἐπὶ τῶν κατὰ μέροϲ ἔργων ἄϲκηϲιν 
-Z/5/52/6	ἑκάϲτηϲ ἡμέραϲ ποιουμένοιϲ ἐπὶ τοῖϲδε τοῖϲ δόγμαϲιν, ἵν', ὅπερ ἐκ τῆϲ  
-Z/5/52/7	πρώτηϲ παιδείαϲ ἑτέροιϲ ὑπῆρξε, τοῦτο τοῖϲ ἀτυχήϲαϲιν ἐκείνηϲ ὕϲτε-
-Z/5/52/8	ρόν ποθ' ὑπάρξῃ, δι' ἧϲ εἶπον ὁδοῦ. τίϲ γὰρ οὐκ ἂν ἐθελήϲειεν ἄλυ-
-Z/5/52/9	ποϲ εἶναι παρ' ὅλον αὑτοῦ τὸν βίον; ἢ τίϲ οὐκ ἂν τοῦτο προέλοιτο 
-Z/5/52/10	τοῦ πλουτεῖν Κινύρου τε καὶ Μίδου μᾶλλον; 
-Z/5/52/11	  Ἐγὼ μὲν οὖν καὶ ταῦτα καὶ ἄλλα πολλὰ διῆλθον ἐκείνῳ τε 
-Z/5/52/12	καὶ ἄλλοιϲ ὕϲτερον πολλοῖϲ καὶ πάνταϲ ἔπειϲα τό γε παραυτίκα, τὴν 
-Z/5/52/13	δ' ἐκ τῶν ῥηθέντων ὠφέλειαν ὀλιγοϲτοὺϲ εἶδον ὕϲτερον ἔχονταϲ. τηλι-
-Z/5/52/14	καῦτα γὰρ ἤδη τὰ πάθη τῆϲ ψυχῆϲ ηὐξήκαϲιν οἱ πολλοὶ τῶν ἀνθρώ-
-Z/5/52/15	πων ὡϲ ἀνίατα ὑπάρχειν. ἐὰν δέ τιϲ ἔτι μετρίοιϲ δουλεύῃ πάθεϲι | 
-Z/5/53/1	γνῶναί τ' [ἂν] οὕτωϲ δύνηταί τι τῶν πρότερον εἰρημένων, ἐπιϲτήϲαϲ 
-Z/5/53/2	ἑαυτῷ, καθάπερ ἔμπροϲθεν εἶπον, ἐπόπτην τινὰ καὶ παιδαγωγόν, ὅϲτιϲ 
-Z/5/53/3	ἑκάϲτοτε τὰ μὲν ἀναμιμνήϲκων αὐτόν, τὰ δ' ἐπιπλήττων, τὰ δὲ προ-
-Z/5/53/4	τρέπων τε καὶ παρορμῶν ἔχεϲθαι τῶν κρειττόνων, ἑαυτόν τε παρά-
-Z/5/53/5	δειγμα παρέχων ἐν ἅπαϲιν, ὧν λέγει τε καὶ προτρέπει, δυνήϲεται κατα-
-Z/5/53/6	ϲκευάϲαι λόγοιϲ ἐλευθέραν τε καὶ καλὴν τὴν ψυχήν. αἰϲχρὸν γὰρ τὴν 
-Z/5/53/7	μὲν κατὰ νόμουϲ ἀνθρωπίνουϲ ἐλευθερίαν ἀντὶ πολλῶν ποιεῖϲθαι, τὴν 
-Z/5/53/8	δ' ὄντωϲ καὶ φύϲει μὴ ϲπουδάζειν, ἀλλ' αἰϲχραῖϲ καὶ ἀϲελγέϲι καὶ 
-Z/5/53/9	τυραννικαῖϲ δεϲποίναιϲ δουλεύειν φιλοχρηματίᾳ καὶ ϲμικρολογίᾳ καὶ 
-Z/5/53/10	φιλοδοξίᾳ καὶ φιλαρχίᾳ καὶ φιλοτιμίᾳ. καίτοι τούτων ἁπαϲῶν οὐκ ἂν 
[0057]  [028]  []  []

-Z/5/53/11	ὀκνήϲαιμι φάναι κρηπῖδα πλεονεξίαν. τίϲ οὖν ἔχων ταύτην ἐν τῇ ψυχῇ 
-Z/5/53/12	δύναται καλὸϲ κἀγαθὸϲ γενέϲθαι; τίϲ δ' οὐκ ἂν εἴη θανάτων ἄξιοϲ 
-Z/5/53/13	μυρίων, εἰ μὴ μιϲήϲειε τὸ τοιοῦτον αἶϲχοϲ τοῦτο; πολὺ δὴ μᾶλλον ἔτι 
-Z/5/53/14	μιϲητέον ἐϲτὶ καὶ φευκτέον αὐτὸ 〈τοῖϲ〉 ϲωθῆναι βουλομένοιϲ νέοιϲ, 
-Z/5/53/15	ὡϲ, ἐὰν φθάϲωϲιν ἐκτραφέντεϲ ἀπλήϲτωϲ χρημάτων ἐπιθυμεῖν, δυνα-
-Z/5/54/1	τὸν | οὐκέτ' αὐτοῖϲ ἐϲτι μετὰ τεϲϲαρακοϲτὸν ἔτοϲ ὠφεληθῆναι. τίθει 
-Z/5/54/2	δ' εἰ βούλει πεντηκοϲτόν, ἵνα μή τιϲ ἡμᾶϲ ἀπανθρώπουϲ φῇ, καθάπερ 
-Z/5/54/3	ἤκουϲά τινοϲ λέγοντοϲ ἥττονοϲ μὲν ἀνθρώπου καὶ λιχνείαϲ καὶ ἀφρο- 
-Z/5/54/4	διϲίων καὶ δόξηϲ καὶ τιμῆϲ, οὐκ ἔχοντοϲ δὲ πλοῦτον, εἶτ' ἀνιωμένου, 
-Z/5/54/5	διότι μηδενὸϲ ἐτύγχανεν ὧν ἐφίετο. καὶ γὰρ οὖν καὶ οὗτοϲ, ἐπειδὴ 
-Z/5/54/6	〈διὰ〉 πολλοῦ χρόνου καθ' ἑκάϲτην ἡμέραν ἑώρα 〈με〉 φαιδρόν, αἰϲθό-
-Z/5/54/7	μενοϲ ἑαυτοῦ κακοδαι〈μονοῦντοϲ〉, ἐδεῖτο διδάϲκειν, ὅπωϲ ἂν αὐτὸϲ 
-Z/5/54/8	μὴ ἀνιῷτο. φάντοϲ δ' ἐμοῦ καὶ πολλῶν ἐτῶν δεῖϲθαι πρὸϲ ἐπανόρ-
-Z/5/54/9	θωϲιν ὧν μέχρι δεῦρο ηὔξηϲε παθῶν, ἀνακραγὼν εἶπεν· “οὐδὲν ἀπαν-
-Z/5/54/10	θρωπότερον ϲοῦ”, ὥϲπερ ἐμοῦ ϲπουδάζειν δυνηθέντοϲ μὲν ἄν, εἴ 〈γ'〉 
-Z/5/54/11	ἐβουλήθην, ἄλυπον αὐτὸν ἐργάϲαϲθαι τάχιϲτα, φθονήϲαντοϲ δὲ τῆϲ 
-Z/5/54/12	εὐεργεϲίαϲ· καίτοι μόνου τούτου τῶν μαθημάτων οὐδεὶϲ τῷ πέλαϲ δύ-
-Z/5/54/13	ναται φθονῆϲαι. ϲυμφέρει γὰρ ἡμῖν ἅπανταϲ ἀνθρώπουϲ οἷϲ ϲυνδια-
-Z/5/54/14	τρίβομεν ἔξω τῶν ψυχικῶν παθῶν εἶναι μήτε φιλοδοξίαν μήτ' ἄλλο 
-Z/5/54/15	〈τι〉 τοιοῦτο τὴν ψυχὴν λελωβημένουϲ· ὅϲῳ γὰρ ἂν ὦϲι βελτίονεϲ 
-Z/5/55/1	οἵδε, τοϲούτῳ καὶ | ἡμῖν ὠφελιμώτεροι φίλοι γενήϲονται. 
-Z/5/55/2	  πάλιν οὖν ἐπὶ τὸν ἀληθῶϲ ἄνδρα γενέϲθαι βουλόμενον ἐπανελθὼν 
-Z/5/55/3	ὑποθήϲομαι τὴν κοινὴν ὁδὸν εἰϲ ἅπαντα τὰ κατὰ τὴν ψυχὴν ἡμῶν 
-Z/5/55/4	καλά. χρὴ γὰρ αὑτῷ τιν' ἐπόπτην ἐπιϲτῆϲαι τό γε κατ' ἀρχάϲ, ὅϲτιϲ 
-Z/5/55/5	ἐφ' ἑκάϲτῳ τῶν πραττομένων ἀναμνήϲει τὸ παρορώμενον. ἔϲτι γὰρ 
-Z/5/55/6	ἐνίοτε δυϲδιοριϲτότατον ἐν ταῖϲ πράξεϲι τὸ κατὰ ϲμικρολογίαν πραττό-
-Z/5/55/7	μενον τοῦ κατ' οἰκονομίαν. ὥϲτ' ἀδύνατόν ἐϲτι νῦν ὁρίϲαι τοῦτο τῷ 
-Z/5/55/8	πρῶτον ἀρχομένῳ τὸ τῆϲ φιλοχρηματίαϲ ἐκκόπτειν πάθοϲ. ὥϲπερ δ' ἐν 
-Z/5/55/9	τούτοιϲ ἡ ἀρετὴ γειτνιᾷ τῇ κακίᾳ, κατὰ τὸν αὐτὸν τρόπον τῆϲ φιλο- 
-Z/5/55/10	τιμίαϲ ἐκκοπτομένηϲ ἀναιϲχυντία γίνεται κατὰ τὰϲ κακῶϲ πεφυκυίαϲ 
-Z/5/55/11	ψυχάϲ. ἑτέρουϲ οὖν εἶναι 〈χρὴ〉 τοὺϲ ὀψομένουϲ τὰ τῶν ϲωθῆναι 
-Z/5/55/12	〈βουλομένων〉 νέων ἁμαρτήματα, πρεϲβύταϲ μὲν τὴν ἡλικίαν, ἐν ὅλῳ 
-Z/5/55/13	δὲ τῷ βίῳ πεῖραν ἱκανὴν δεδωκόταϲ ἐλευθέραϲ γνώμηϲ, οἷϲ ἐπιτιμῶϲιν 
-Z/5/55/14	οὐκ ἀντιτείνειν οὐδ' ἀπεχθάνεϲθαι προϲήκει, ἀλλὰ χάριν εἰδέναι καὶ 
-Z/5/56/1	παρακαλεῖν ἀεὶ λέγειν τἀληθῆ καὶ γνόνταϲ αὐτὸ πει|ρᾶϲθαι, κἂν εἰ μὴ 
-Z/5/56/2	κατὰ μεγάλα μόρια, κατὰ ϲμικρὰ γοῦν ἀποκόπτειν τι τοῦ μεγέθουϲ 
-Z/5/56/3	τῶν παθῶν, εἰ καὶ χαλεπὸν ἐν ἀρχῇ τοῦτο καὶ μετὰ πολλῆϲ ταλαι-
-Z/5/56/4	πωρίαϲ φαίνοιτο γιγνόμενον, ἐννοοῦνταϲ, οὐχ ὁμοίωϲ αὐτὸ χαλεπὸν 
-Z/5/56/5	ἔϲεϲθαι τοῦ χρόνου προϊόντοϲ. ὅϲῳ γὰρ ἂν αὔξηται ἡμῶν τὸ λογιϲτι-
-Z/5/56/6	κὸν ἐν ταῖϲ τοιαύταιϲ ἀϲκήϲεϲι, καθ' ἅϲπερ ἡττᾶται καὶ μειοῦται τὰ 
-Z/5/56/7	πάθη, τοϲούτῳ ῥᾷον ὕϲτερον ἡ παντελὴϲ ὑποταγή. ὅπου γὰρ ἔτι με-
-Z/5/56/8	γίϲτων ὄντων ἐκράτηϲεν ὁ λογιϲμὸϲ ἀγύμναϲτοϲ ὤν, εὔδηλον, ὡϲ μᾶλ-
-Z/5/56/9	λον κρατήϲει διττῆϲ ὑπεροχῆϲ ἐν τῷ χρόνῳ προϲγενομένηϲ αὐτῷ. καὶ 
-Z/5/56/10	γὰρ αὐτὸϲ ἐξ ὧν ἐγυμνάϲατο πολὺ γενναιότεροϲ ἔϲται κἀκείνοιϲ δια-
-Z/5/56/11	παλαίϲει ϲμικροτέροιϲ γινομένοιϲ. ἤρκει δὲ καὶ θάτερον αὐτῶν μόνον 
-Z/5/56/12	εἰϲ τὴν τοῦ μέλλοντοϲ ἐλπίδα. διόπερ ἐν ἀρχῇ τῆϲ ἀϲκήϲεωϲ οὐ προϲ-
-Z/5/56/13	ῆκεν ἀθυμεῖν ὀλίγην ἐπίδοϲιν ἑαυτῷ γιγνομένην αἰϲθανόμενον ἐν τῇ 
-Z/5/56/14	τῶν παθῶν ἰάϲει. μεγάλη γὰρ ἔϲται τοῦ χρόνου προϊόντοϲ, ἐὰν μόνον 
-Z/5/56/15	ὑπομείνῃ τιϲ ἀκούειν ὧν ἁμαρτάνει, τὴν ἀληθινὴν φιλίαν ἑαυτὸν φι-
-Z/5/57/1	λήϲαϲ καὶ βουληθεὶϲ γενέϲθαι καλὸϲ κἀγαθόϲ, | οὐ φαίνεϲθαι μόνον. 
-Z/5/57/2	  ἡ μὲν δὴ τῶν παθῶν τῆϲ ψυχῆϲ γνῶϲίϲ τε καὶ θεραπεία κατὰ 
-Z/5/57/3	τὴν εἰρημένην ὁδὸν γίνεται, περὶ δὲ τῶν ἁμαρτημάτων ἐφεξῆϲ εἰρήϲεται.  