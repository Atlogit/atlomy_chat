
[0057]  [080]  []  []

-Z///1	  Τῆς κυήσεως οὐχ εἷς ὡρισμένος χρόνος οὔτε τῶν ἑπταμήνων βρεφῶν οὔτε 
-Z///2	τῶν ὀκταμήνων ἢ δεκαμήνων ἐστί. περὶ δὲ τῶν ἑπταμήνων βρεφῶν νῦν ἐρῶ 
-Z///3	μηνύσας τὰ δι' ὅλου μου τοῦ βίου γνωσθέντα μοι πάνυ φιλοπόνως βουληθέντι 
-Z///4	γνῶναι τὰς ἀκριβῶς παραφυλαχθείσας ταῖς γυναιξὶν συλλήψεις τοῦ σπέρματος, 
-Z///5	ὧν ἀγνοουμένων οὐδ' ὁ τῆς κυήσεως χρόνος εὑρεθῆναι δύναται. τὰς μὲν δὴ 
-Z///6	πλείστας αὐτῶν εὗρον ἐν τῷ μεταξὺ τῶν ἑκατὸν ἐνενήκοντα καὶ διακοσίων 
-Z///7	ἡμερῶν κεκυηκυΐας, ὀλίγας δ' ἤτοι πρῳαίτερον ἢ ὀψιαίτερον, οὐδεμίας 〈δ'〉 
-Z///8	οὔτε θᾶττον ἑκατοστῆς καὶ ὀγδοηκοστῆς καὶ τετάρτης ἡμέρας οὔτε ἐξωτέρω 
-Z///9	τῆς τετάρτης ἐπὶ ταῖς διακοσίαις. ὀρθῶς οὖν 〈ἐν τῷ〉 περὶ ὀκταμήνου γενέσεως 
-Z///10	εἴρηται πρῶτος ὅρος οὗτος ἀποκυήσεως ὁ τοῦ ἡμίσεως ἐνιαυτοῦ χρόνος· 
-Z///11	οὐδεμία γὰρ ἀπεκύησε τούτου πρῳαίτερον, ἀλλ' ἐξωτέρω πᾶσαι. συμπληροῦται 
-Z///12	δ' οὗτος ὁ χρόνος ἐν τῇ μετὰ τὴν σύλληψιν ἑκατοστῇ καὶ ὀγδοηκοστῇ καὶ 
-Z///13	τρίτῃ· καί τινα 〈οἶδα〉 μίαν γυναῖκα τεκοῦσαν ἑκατοστῆς καὶ ὀγδοηκοστῆς καὶ  
-Z///14	τετάρτης ἡμέρας συμπληρωθείσης. ἡμέραν δ' ὀνομάζω δηλονότι νῦν τὸν 
-Z///15	τεττάρων καὶ εἴκοσιν ὡρῶν ἀριθμόν· οὕτως γὰρ καὶ τὸν ἐνιαυτὸν ἡμερῶν 
-Z///16	εἶναι λέγουσι τριακοσίων ἑξήκοντα πέντε τετάρτου καὶ τὸν μηνιαῖον χρόνον 
-Z///17	εἴκοσι ἐννέα καὶ ἡμίσεως. ὅτι δὲ μὴν ὁ ἀπὸ συνόδου σελήνης πρὸς ἥλιον ἄχρι 
-Z///18	τῆς ἑξῆς συνόδου χρόνος ὀνομάζεται, ἢ γινώσκεται πᾶσιν ἢ〈...〉 προσέρχεσθαι 
-Z///19	ἄλλο τι μόριον Ἵππαρχος ἀπέδειξε τῆς ὅλης ἡμέρας εἰς τριακοστὸν τὸν καὶ 
-Z///20	εἰκοστὸν καὶ δισμυριεπτακισχιλιοστὸν ἄλλο τέ τι πρὸς τούτῳ πάλιν σμικρόν, οὗ 
-Z///21	περιττὸν εἰς τὰ παρόντα μεμνῆσθαι. τὸ γάρ τοι προκείμενον ἤδη πέρας ἔχει, 
-Z///22	κατὰ μὲν τὸ δεύτερον τῶν Ἐπιδημιῶν (II 3, 17), ὅπερ ἦν ὑπόμνημα τοῦ 
-Z///23	Ἱπποκράτους, ἔτι ζητοῦντος αὐτοῦ, πότερον ἑβδομήκοντα καὶ διακοσίαις 
-Z///24	ἡμέραις οἱ Ἑλληνικοὶ μῆνες ἐννέα τὴν συμπλήρωσιν ἴσχουσιν, ὅπερ ἐστὶ τῶν 
-Z///25	τριακονθημέρους αὐτοὺς ἡγουμένων ὑπάρχειν, 〈ἢ〉 οὐκ ἀκριβῶς ἐν τοσαύταις 
-Z///26	κυΐσκεται τὰ ἐννεάμηνα παιδία, κατὰ δὲ τὸ[ν] περὶ ὀκταμήνων γενέσεως 
-Z///27	ἀκριβῶς ἤδη πάνθ' εὑρηκότος· ἐν ᾧ δηλονότι μετὰ τὸ ἥμισυ τοῦ ἐνιαυτοῦ 
-Z///28	δύναται γεννᾶσθαι τὰ ἑπτάμηνα. τοῖς δὲ καὶ τὴν λέξιν ὅλην, ἣν παρεθέμην 
-Z///29	ἐν τῷ Περὶ τῶν ὀκταμήνων βρεφῶν τῆς γενέσεως, ἐπιθυμοῦσαι νοεῖσθαι τὴν 
-Z///30	ἐξήγησιν ὑπογράψω. „Οἱ δ' ἑπτάμηνοι, φησίν, γίνονται ἐκ τῶν ἑκατὸν ἡμερῶν 
-Z///31	καὶ ὀγδοήκοντα καὶ δύο καὶ προσεόντος μορίου.” ἑπταμήνους ἤτοι παιδία ἢ 
-Z///32	τόκους, τὸ δ' ἐπὶ ταῖς ἑκατὸν ὀγδοήκοντα δύο ἡμέραις μόριον τὰς πεντεκαίδεκα 
-Z///33	ὥρας λέγει μετά τινος, ὡς ἔμπροσθεν ἔφην, μορίου σμικροῦ, ὃ καὶ αὐτὸ μιᾶς 
-Z///34	ὥρας ἐστὶν εἰκοστὸν τέταρτον ἔγγιστα. δῆλον γὰρ ὅτι τὰς ἰσημερίνας ὥρας 
-Z///35	λέγομεν ἐν πᾶσι τοῖς τοιούτοις, ὧν ἐστι καὶ τὸ νυχθήμερον ὀνομαζόμενον ὑπὸ 
-Z///36	τῶν ἀστρονομικῶν εἴκοσι καὶ τεττάρων ὡς ἁπάντων αὐτῶν ἴσων ὄντων, 
-Z///37	ἐπειδὴ τὸ παραλλάττον ἐλάχιστόν ἐστι, ὥς τινας νομίζειν ὅλως αὐτὸ μηδ' 
-Z///38	εἶναι. μέσαι τινὲς γάρ πώς εἰσι κατὰ τὸ μέγεθος αἱ κατὰ τὴν ἰσημερίαν ὧραι 
-Z///39	τῶν τε μεγίστων ἐν ἑκάστῳ χωρίῳ καὶ τῶν ἐλαχίστων. οὕτως δὲ καὶ περὶ 
-Z///40	τοῦ μηνιαίου χρόνου νόει μοι λελέχθαι, καίτοι γε ἀνίσων ὄντων τῶν μηνῶν. 
-Z///41	ὁ γὰρ μέσος μὴν ὁμαλῶς ἀριθμοῦσιν τοσούτων ἐστὶν ἡμερῶν ὅσων ἀρτίως 
-Z///42	εἶπον. οὐ μὴν οὕτως ἔχει κἀπὶ τῶν ἐνιαυτῶν. ἴσοι γὰρ πάντες εἰσίν, ἐάν τε 
-Z///43	[γὰρ] τὴν ἀπὸ τούτου τοῦ μορίου ... ἐπάνοδον τοῦ ἡλίου λέγῃ τις ἐνιαυσιαῖον 
-Z///44	εἶναι χρόνον ἐάν τε τὴν ἀπὸ τροπῶν ἐπὶ τροπάς. ἠγνοεῖτο δὲ τοῖς ἔμπροσθεν 
-Z///45	ἀστρονόμοις ὁ ἀπὸ τροπῶν ἐπὶ τροπὰς χρόνος ἕτερος ὢν τοῦ ἀπὸ σημείου 
-Z///46	πάλιν ἐπὶ ταὐτὸ σημεῖον ἀποκαθιστάντος τὸν ἥλιον. ὀνομάζομεν γὰρ σημεῖον, 
-Z///47	ὡς οἱ γεωμέτραι καλεῖν εἰσιν εἰθισμένοι, τὸ αὐτὸ τῇ στιγμῇ.  
-Z///48	  μετὰ δὲ τὸ πρῶτον μέρος τῆς ῥήσεως, ὃ νῦν ἐξήγημαι, δεύτερον [τ]ὃ 
-Z///49	κατὰ λέξιν οὕτως ἔχει· ”ἢν γὰρ τοῦ πρώτου μηνὸς λογίσῃ τὰς πεντεκαίδεκα 
-Z///50	ἡμέρας“. ταῦτα δ' οὕτως ἔγραψεν, ἐπειδὴ βούλεται, κἂν πλείω ἢ τὸ ἥμισυ 
-Z///51	τοῦ σεληνιακοῦ μηνὸς ἡ γυνὴ κυήσῃ, καὶ οὕτως αὐτὸν τὸν χρόνον τοῦτον 
-Z///52	ἀριθμεῖσθαι μῆνα, καὶ διὰ τοῦτο πέντε μὲν ὁλοκλήρους γίνεσθαι μῆνας ἐν τῷ 
-Z///53	μεταξὺ τοῦ τε πρώτου καὶ ἑβδόμου, δύο δ' ἐλλιπεῖς τόν τε πρῶτον καὶ τὸν 
-Z///54	ἕβδομον, οὐ μὴν οὕτως ἐλλιπεῖς ὡς λείπειν αὐτοῖς πλέον ἢ τὸ ἥμισυ τοῦ μηνός. 
-Z///55	ἔστι δὲ τὸ ἥμισυ τοῦ μηνὸς ἡμερῶν ἔγγιστα δεκατεττάρων καὶ ἡμίσεως καὶ 
[0057]  [080]  []  []

-Z///56	τετάρτου μιᾶς ἡμέρας· ὥστ' εὔδηλον ὅτι τοσούτου χρόνου καὶ τὸν τοῦ πρώτου 
-Z///57	μηνὸς εἶναι προσήκει μείζονα καὶ τὸν τοῦ τελευταίου. ἐὰν 〈οὖν〉 ποτε τοῦ 
-Z///58	πρώτου μηνὸς ὁ μετὰ τὴν σύλληψιν χρόνος ἡμερῶν ᾖ πλειόνων εἴκοσιν, οἷον 
-Z///59	εἰ τύχοι τριῶν καὶ εἴκοσι, τῶν δ' ἑξῆς πέντε μηνῶν ἑκατὸν καὶ τεσσαράκοντα 
-Z///60	καὶ ἑπτὰ καὶ ἡμίσεως ἡμέρας μιᾶς, ἔσται μὲν ὁ ἐξ ἀμφοτέρων χρόνος ἡμερῶν 
-Z///61	ἑκατὸν ἑβδομήκοντα καὶ ἡμίσεως ἡμέρας 〈...〉, ἑπτάμηνον δὲ ἐν αὐτῷ δυνή-
-Z///62	σεται κυηθῆναι παιδίον μετὰ πέντε καὶ δέκα ἡμέρας ἐλαχίστας, ἐπειδὴ πάντως, 
-Z///63	ἵνα πλέον τοῦ ἑξαμήνου 〈...〉 εὑρεθῇ τὸ βρέφος, τὸ ἥμισυ τοῦ μηνὸς ἐπι-
-Z///64	λαμβάνειν δεῖ, τὸ κυούμενον ὥστ' ἔσται τῶν πασῶν ἡμερῶν ἑκατὸν ὀγδοή-
-Z///65	κοντα πέντε καὶ ἡμίσεως μέρους ἡμέρας μιᾶς. ὥσπερ οὖν θᾶττον τῆς προθεσμίας 
-Z///66	〈ταύτης〉 οὐχ οἷόν τε γεννηθῆναι τὸ οὕτως συλληφθὲν παιδίον, οὕτως οὐδ' 
-Z///67	ἐξωτέρω τῶν διακοσίων 〈καὶ τεττάρων καὶ ἡμίσεων〉· ἐὰν γὰρ ταῖς ἑκατὸν 
-Z///68	ἑβδομήκοντα καὶ ἥμισυ προσθῇς τὰς ἐννέα καὶ εἴκοσιν, αἱ πᾶσαι γενήσονται 
-Z///69	ἑκατὸν ἐνενήκοντα ἐννέα ἥμισυ. καὶ τοίνυν ὑποκείσθω〈ν〉 τοῦ μὲν πρώτου 
-Z///70	μηνὸς ἡμέραι ὀκτὼ καὶ ἥμισυ κεκυημέναι, τῶν δ' ἐφεξῆς πέντε μηνῶν ἑκατὸν 
-Z///71	τεσσαράκοντα καὶ ἑπτὰ ἥμισυ, τοῦ δὲ ἑβδόμου μηνὸς ἡμέραι εἴκοσιν ἐννέα. 
-Z///72	γενήσεται σύμπας ὁ χρόνος ἡμερῶν διακοσίων καὶ τεττάρων καὶ ἡμίσεως, ἐν 
-Z///73	μεγίσταις προθεσμίαις τοῦ τε πρώτου καὶ ἑβδόμου μηνὸς συμπληρωθέντος. 
-Z///74	εἰ δ' ἐν ἐλαχίσταις προθεσμίαις ἀμφότεροι γένοιντο, τὸ τοιοῦτον παιδίον οὔπω 
-Z///75	„γόνιμον” εἶναι βούλεται. ὅσον μὲν γὰρ ἐπὶ τοῖς σεληνιακοῖς μησὶ δυνατὸν 
-Z///76	ἦν γενέσθαι τὸ βρέφος ἑπτάμηνον [ἢ] ἐν ἐλάττονι χρόνῳ τοῦ ἡμίσεως τοῦ 
-Z///77	ἐνιαυτοῦ. (δείξω γὰρ τοῦτο ἐφεξῆς)· ὅσον δ' ἐπὶ 〈...〉 τὸ μὴ δύνασθαι 〈γε-
-Z///78	νέσθαι〉 παιδίον ἑπτάμηνον ἐν ἐλάττονι χρόνῳ τοῦ ἡμίσεως [τοῦ ἡμίσεως] τοῦ 
-Z///79	ἐνιαυτοῦ, πρὸ τῶν ἑκατὸν ὀγδοήκοντα καὶ δύο ἡμερῶν καὶ τῶν πεντεκαίδεκα 
-Z///80	ὡρῶν ὡς ἔγγιστα, γόνιμον οὐκ ἂν γένοιτο. ὅπως οὖν ὅσον ἐπὶ τοῖς σεληνια-
-Z///81	κοῖς μησὶ δυνατὸν ἦν καὶ πρότερον αὐτὸ γενέσθαι γόνιμον, ἐφεξῆς ἤδη πρόσεχε 
-Z///82	τὸν νοῦν. ὑποκείσθω τοῦ πρώτου μηνὸς ἐν ἡμέραις ἓξ καὶ δέκα κεκυηκέναι 
-Z///83	τὴν γυναῖκα καὶ μετὰ τοὺς πέντε μῆνας ἑκκαιδεκάτῃ πάλιν ἡμέρᾳ τετοκέναι. 
-Z///84	γένοιτ' ἂν οὕτως ὁ σύμπας χρόνος ἡμερῶν ἑκατὸν ἑβδομήκοντα ἐννέα καὶ  
-Z///85	ἡμίσεως ἡμέρας μιᾶς. ἀλλ', ὅπερ ἔφην, οὔτ' ἐν ἐλάττονι χρόνῳ τοῦ ἡμίσεως 
-Z///86	τοῦ ἐνιαυτοῦ βούλεται γίγνεσθαι γόνιμον ἑπτάμηνον παιδίον οὔτ' ἐν ἐλάττονι 
-Z///87	χρόνῳ ἡμίσεως μηνὸς ἢ κατὰ τὸν πρῶτον ἢ κατὰ τὸν ἕβδομον μῆνα κυΐσκεσθαι 
-Z///88	τὴν γυναῖκα. 
-Z///89	  γεγενημένης δ' ἤδη σαφοῦς ὅλης τῆς γνώμης τοῦ Ἱπποκράτους ὅσον 
-Z///90	ὑπόλοιπόν ἐστι τῆς λέξεως ἐξηγήσομαι. κελεύει γὰρ ἐφεξῆς τῷ πρώτῳ μηνὶ 
-Z///91	τῶν μετ' αὐτὸν πέντε λογίζεσθαι δεῖν ἡμᾶς ἡμέρας ἑκατὸν τεσσα〈ρά〉κοντα 
-Z///92	ἑπτὰ ἥμισυ. εἶτα διὰ τί τοσαύτας ἀξιοῖ, προστίθησι τὴν αἰτίαν λέγων οὕτως· 
-Z///93	”ἐν γὰρ ἑξήκοντα μιᾶς δεούσαις ἡμέραις ἔγγιστα δύο μῆνες ἐκτελοῦνται.“ καί 
-Z///94	μοι μάλιστα ἐνταῦθα πρόσεχε τὸν νοῦν, οὐχ ἁπλῶς εἰπόντος αὐτοῦ ταῖς ἐννέα 
-Z///95	καὶ πεντήκοντα ἡμέραις ἐκτελεῖσθαι δύο μῆνας, ἀλλὰ προσθέντος τὸ „ἔγγιστα”. 
-Z///96	βούλεται γὰρ οὐδὲ τὸν τῶν εἴκοσι καὶ ἐννέα καὶ ἡμίσεως ἡμέρας ἀριθμὸν 
-Z///97	ἡμερῶν ἀκριβῶς [δι]μηνιαῖον, ἀλλ' ὡς ἔγγιστα. τοῦτο δ', ὡς ἔφην, οἱ ἄριστοι 
-Z///98	τῶν ἀστρονόμων ἐπίστανται μόνοι, τῶν ἄλλων οἰομένων ἡμέραις ἐννέα καὶ 
-Z///99	εἴκοσι περιγράφεσθαι μῆνα. ἀλλ' ἐὰν λογίσῃ τῶν μὲν πέντε μηνῶν τὰς ἡμέρας 
-Z///100	ἑκατὸν τεσσαράκοντα 〈ἑπτὰ〉 μετὰ ἡμίσεως τοῦ τε πρώτου μηνὸς οὐκ ἐλάττους 
-Z///101	τῶν πεντεκαίδεκα, λείποιντ' ἂν εἰς τὸ συμπληρωθῆναι τὸ ἥμισυ τοῦ ἐνιαυτοῦ 
-Z///102	ἡμέραι μὲν εἴκοσι, ὧραι δὲ τρεῖς καὶ μικρόν τι πρός. διὰ τοῦτο οὖν εἶπε〈ν〉 
-Z///103	εἴκοσι ἡμερῶν πλέον εἰς τὸν ἕβδομον ἐμπίπτειν μῆνα. καὶ διὰ τί προσέθηκε 
-Z///104	”πλέον“, αὐτὸς ἐδήλωσεν εἰπών „τῆς ἡμέρης τοῦ μέρεος τῷ μέρει προσγιγνο-
-Z///105	μένου”, ”ἡμέρας“ μὲν „μέρος” εἰπὼν τὸ ἥμισυ τοῦ τετάρτου μέρους τῆς 
-Z///106	ἡμέρας, ὃ ταῖς τριακοσίαις ἑξήκοντα πέντε τοῦ ἐνιαυτοῦ ἡμέραις προσέκειτο, 
-Z///107	”τῷ μέρει“ δέ, τῷ ἡμίσει τῆς ἡμέρας, προσέρχεσθαι. τὸ γὰρ ἥμισυ μέρος τοῦ 
-Z///108	ἐνιαυτοῦ ἡμερῶν ἐστι ἑκατὸν ὀγδοήκοντα δύο καὶ ἡμίσεως καὶ ἔτι ὀγδόου 
-Z///109	μέρους ἡμέρας. τῷ οὖν ἡμίσει τῆς ἡμέρας τοῦ ὀγδόου προστιθεμένου γένοιτ' 
-Z///110	ἂν ὁ τοῦ ἡμίσεως ἐνιαυτοῦ χρόνος ἡμερῶν ἑκατὸν ὀγδοήκοντα δύο καὶ ἡμίσεως 
-Z///111	καὶ ὀγδόου μιᾶς ἡμέρας, ὅπερ ἔμπροσθεν ἔφην ὥρας εἶναι πεντεκαίδεκα πάσας. 
-Z///112	συνήγοντο δὲ τοῦ τε πρώτου μηνὸς καὶ τῶν μετ' αὐτὸν πέντε μηνῶν ἑκατὸν 
-Z///113	ἑξήκοντα δύο ἥμισυ. τούτων οὖν ὑπερέχουσιν αἱ τοῦ ἡμίσεως τοῦ ἔτους ἡμέραι 
-Z///114	ἑκατὸν ὀγδοήκοντα δύο ἥμισυ ὄγδοον ταῖς εἴκοσιν ἡμέραις καὶ ἔτι ὀγδόῳ 
-Z///115	μέρει μιᾶς ἡμέρας. διόπερ εἰπὼν ὁ Ἱπποκράτης εἰς τὸν ἕβδομον μῆνα γίνεσθαι 
-Z///116	πλείους τῶν εἴκοσιν ἡμερῶν προσέθηκε τὴν αἰτίαν ἐν τῷ φάναι „τῆς ἡμέρας 
-Z///117	τοῦ μέρεος τῷ μέρει προσγιγνομένου”, τουτέστι τοῦ ὀγδόου μέρους τῷ ἡμίσει 
-Z///118	προστιθεμένου πλέον ἢ εἴκοσιν ἡμέρας ἐμπίπτειν εἰς τὸν ἕβδομον μῆνα. 
-Z///119	  Τέλος περὶ τῶν ἑπταμήνων Γαληνοῦ.  