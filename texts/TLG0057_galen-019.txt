
[0057]  [019]  []  []

-Z//1/t1	              {ΓΑΛΗΝΟΥ 
-Z//1/t2	        ΠΕΡΙ ΛΕΠΤΥΝΟΥϹΗϹ ΔΙΑΙΤΗϹ} 
-Z//1/1	  Ἐπειδὴ τὰ πλεῖϲτα τῶν χρονίων ἀρρωϲτημάτων λεπτυνούϲηϲ 
-Z//1/2	χρῄζει διαίτηϲ, ὡϲ πολλάκιϲ ἐπὶ μόνῃ ταύτῃ καταϲτῆναι καὶ μηδενὸϲ 
-Z//1/3	ἔτι φαρμάκου δεηθῆναι, καλῶϲ ἂν ἔχοι διορίϲαϲθαι περὶ αὐτῆϲ ἀκρι-
-Z//1/4	βέϲτερον· ἄμεινον γὰρ ἐν οἷϲ ἐγχωρεῖ διαίτῃ μόνον χρηϲάμενον ἐπι-
-Z//2/1	τυχεῖν τοῦ τέλουϲ, ἐν τούτοιϲ ἀφίϲταϲθαι τῶν φαρμάκων. ὡϲ ἔγωγε 
-Z//2/2	καὶ νεφρίτιδαϲ οἶδα καὶ ἀρθρίτιδαϲ οὐκ ὀλίγαϲ, ὅϲαι γε μήπω μεϲτὰ 
-Z//2/3	πώρων ἀπέφηναν τὰ ἄρθρα, τὰϲ μὲν παντελῶϲ παυϲαμέναϲ ἐπὶ τῇ 
-Z//2/4	τοιαύτῃ διαίτῃ, τὰϲ δὲ μετριωτέραϲ ἀποδειχθείϲαϲ· οἶδα δὲ καὶ τῶν 
-Z//2/5	δυϲπνοίᾳ ϲυνεχῶϲ ἁλιϲκομένων οὐκ ὀλίγουϲ εἰϲ τοϲοῦτον ὠφεληθέν-
-Z//2/6	ταϲ ὡϲ ἤτοι καταϲτῆναι τελέωϲ ἢ διὰ μακρῶν χρόνων ἐνοχλεῖϲθαι 
-Z//2/7	μικρά· τήκει δὲ καὶ ϲπλῆναϲ μεγάλουϲ ἡ λεπτύνουϲα δίαιτα καὶ ἧπαρ 
-Z//2/8	ϲκιρρούμενον, καὶ ἐπιληψίαϲ τὰϲ μὲν μικρὰϲ ἔτι καὶ ἀρχομέναϲ ἰᾶται 
-Z//2/9	τελέωϲ, ὅϲαι δ' ἤδη χρόνιαί τε καὶ ὕπουλοι, καὶ ταύταϲ ὀνίνηϲιν οὐ 
-Z//3/1	ϲμικρά. κέκληται μὲν οὖν ὑπὸ τῶν ἰατρῶν ἡ τοιαύτη δίαιτα λεπτύ-
-Z//3/2	νουϲα, καθότι καὶ παχύνουϲαν ἑτέραν ὠνόμαϲαν ἐναντίαν τῆϲδε, κατὰ 
-Z//3/3	τὸν γεννώμενον ἐφ' ἑκατέραϲ ἐν τοῖϲ ϲώμαϲιν ἡμῶν χυμόν· ἔγνωϲται 
-Z//3/4	δέ μοι μακρῷ χρόνῳ πείρᾳ τε ἅμα καὶ λόγῳ κριθεῖϲα· καὶ γὰρ ὀϲμὴ καὶ 
-Z//3/5	γεῦϲιϲ ἱκανὰ γνωρίϲματα προϲβάλλουϲι τῷ λογιϲμῷ πρὸ τῆϲ πείραϲ 
-Z//4/1	τῶν τοιούτων ἐδεϲμάτων ἁπάντων. ὅϲα γὰρ ἐρεθίζει καὶ δάκνει τὰϲ 
-Z//4/2	αἰϲθήϲειϲ, εὔδηλον ὡϲ δριμέα τέ ἐϲτι ταῦτα καὶ πάχοϲ χυμῶν τέμνειν 
-Z//4/3	ἱκανά, καὶ μὲν δὴ καὶ πλείω τοῦ δέοντοϲ ληφθέντα δῆξιν ἐργάζεται 
-Z//4/4	τῇ γαϲτρὶ καὶ ἄϲην οὐ ϲμικράν, ἐμούμενά τε καὶ διαχωρούμενα δρι- 
-Z//4/5	μείαϲ ὀϲμὰϲ ἀποπέμπει· τὰ πλεῖϲτα δ' αὐτῶν καὶ οὖρα καὶ ἱδρῶταϲ 
-Z//4/6	ἐκβάλλει δυϲώδειϲ τε καὶ δριμεῖϲ· καὶ μέν γε καὶ φύμαϲιν ἐπιτιθέμενα 
-Z//4/7	καὶ δοθιῆϲιν ἔνια μὲν αὐτῶν ῥήγνυϲι καὶ διαβιβρώϲκει ῥᾳδίωϲ, ἔνια δὲ 
-Z//4/8	κατατίτρηϲι τὸ δέρμα, πολλὰ δ' οἷον λέποϲ ἀφίϲτηϲιν αὐτοῦ καί τινα 
-Z//5/1	ἕλκη καὶ μάλιϲτα τὰϲ καλουμέναϲ ἐϲχάραϲ ἐργάζεται. ταῦτα πάντα 
-Z//5/2	γνωρίϲματά ἐϲτι μέγιϲτα τοῦ καὶ τοὺϲ ἐν τῷ ϲώματι χυμοὺϲ ὑπ' 
-Z//5/3	αὐτῶν λεπτύνεϲθαι δριμεῖάν τινα ἐχόντων καὶ τμητικὴν δύναμιν, ἀλλὰ 
-Z//5/4	καὶ ἡ πεῖρα μαρτυρεῖ τῷ λόγῳ· φαίνεται γὰρ ἱκανῶϲ ὑπὸ τῶν τοιού-
-Z//5/5	των ἐδεϲμάτων ὀνινάμενα πάνθ' ὅϲα παχέων καὶ γλίϲχρων καὶ ψυ-
-Z//6/1	χρῶν χυμῶν ἀναπέπληϲται ϲώματα. χρὴ δ' ὥϲπερ ἐπὶ τῶν ἄλλων 
-Z//6/2	ἁπάντων ἐπιϲτάτην εἶναι τὸν ἰατρόν, τόν τε καιρὸν ἐξευρίϲκοντα καὶ 
-Z//6/3	τὸ μέτρον τῆϲ χρήϲεωϲ, οὕτω κἀν τοῖϲδε· κίνδυνοϲ γὰρ εἰϲ κακοχυ-
-Z//6/4	μίαν ἐμπεϲεῖν τὸν οὐκ ὀρθῶϲ αὐτοῖϲ χρώμενον· ἀλλ' οὐ τοῦτο νῦν 
-Z//6/5	πρόκειται διδάϲκειν, ἀλλ' ὑπὲρ αὐτῶν μόνον τῶν ἐδεϲμάτων διελθεῖν. 
-Z//7/1	  Ὅτι μὲν οὖν ϲκόροδα καὶ κρόμυα καὶ κάρδαμα καὶ πράϲα καὶ 
-Z//7/2	νᾶπυ τῶν λεπτυνόντων ἐϲτίν, οὐδ' ἂν οὐδ' ἰδιώτην λάθοι διὰ τὸ 
-Z//7/3	ϲφοδρὸν τῆϲ ἐν αὐτοῖϲ δυνάμεωϲ, ἐφεξῆϲ δὲ τούτων ϲμύρνιόν τε καὶ 
-Z//7/4	πύρεθρον ὀρίγανόν τε καὶ καλαμίνθη καὶ ϲιϲύμβρια καὶ γλήχων καὶ 
-Z//7/5	θύμβρα καὶ θύμα, χλωρὰ πάντα προϲφερόμενα πρὶν ξηρανθῆναι· ἀπο-
-Z//8/1	ξηρανθέντα γὰρ ἤδη φάρμακα [τε] καὶ οὐκέτι τροφαί. καθόλου δὲ πᾶν 
-Z//8/2	τὸ ξηρὸν ἰϲχυρότερον τοῦ τεθηλότοϲ ἐϲτί, καθότι καὶ αὐτῶν τῶν μὴ 
-Z//8/3	ξηρῶν τὰ τελεώτερα τῶν ἀτελῶν ἐϲτιν ἰϲχυρότερα, καὶ ὅϲα κατὰ λό-
-Z//8/4	φουϲ ἢ ἐν χωρίοιϲ ἀνύδροιϲ ηὐξήθη, τῶν ἐν πεδίοιϲ ἢ κήποιϲ ἢ τέλ-
-Z//9/1	μαϲιν ἰϲχυρότερα. ταυτὶ μὲν οὖν ὑπὲρ ἁπάντων χρὴ γινώϲκειν κοινῇ· 
-Z//9/2	τοῖϲ δ' εἰρημένοιϲ ἐφεξῆϲ ἐϲτιν ὅ τε τῆϲ καππάρεωϲ καὶ ὁ τῆϲ τερ-
-Z//9/3	μίνθου καρπὸϲ καὶ τούτων ἐφεξῆϲ εὔζωμά τε καὶ ϲία καὶ ϲέλινα καὶ 
-Z//10/1	πετροϲέλινα καὶ ὤκιμα καὶ ῥαφανίδεϲ καὶ κράμβη καὶ τεῦτλα. μαλάχη 
-Z//10/2	δὲ καὶ βλίτα καὶ ἀτράφαξιϲ, εἰ καὶ ταῖϲ ἰδέαιϲ ἐγγυτάτω τῶν τεύτλων 
-Z//10/3	εἰϲίν, ἀλλὰ τήν γε δύναμιν οὐκ ἐγγύϲ· ὑδατώδη τε γάρ ἐϲτι καὶ ἀμ-
-Z//10/4	βλέα καὶ δριμείαϲ δυνάμεωϲ ἥκιϲτα μετέχοντα παραπληϲίωϲ κολοκύν-
-Z//11/1	θαιϲ τε καὶ ϲικύοιϲ πέποϲί τε καὶ μηλοπέποϲι καὶ κοκκυμήλοιϲ. ἅπαντα 
-Z//11/2	γὰρ τὰ τοιαῦτα ὑγρὰ καὶ ψυχρὰ καὶ φλεγματώδη, καὶ μᾶλλον ὅϲα 
-Z//11/3	χωρὶϲ ἑψήϲεωϲ ἐϲθίεται, μῆλα καὶ ἄπιοι καὶ ϲίκυοι· διὸ καί τινεϲ  
-Z//11/4	ἑψοῦϲι τῶν ϲικύων τοὺϲ ϲκληροτέρουϲ ὁμοίωϲ ταῖϲ κολοκύνθαιϲ· καὶ 
-Z//11/5	τῶν μήλων δὲ καὶ τῶν ἀπίων ἧττον βλάπτουϲιν αἱ ἑφθαί, καὶ τῶν 
-Z//11/6	ὠμῶν ἐϲθιομένων αἱ εἰϲ ἀπόθεϲιν ἐπιτηδειόταται τῶν εἰρημένων ἧττόν 
[0057]  [019]  []  []

-Z//11/7	εἰϲι μοχθηραί. ἀλλὰ γὰρ οὐ περὶ τούτων ὁ λόγοϲ μοι νῦν. 
-Z//12/1	  Αὖθιϲ οὖν ἐπὶ τὰ λεπτύνοντα τοὺϲ ἐν τῷ ϲώματι χυμοὺϲ 
-Z//12/2	ἐδέϲματα μέτειμι, τὴν ἀρχὴν ἀκριβέϲτερον ποιηϲάμενοϲ ἀφ' ὧν ἀπέ-
-Z//13/1	λιπον, ἐπειδὴ διοριϲμοῦ δεῖταί τινοϲ ἀκριβεϲτέρου. τὰ τοίνυν ἁπαλὰ 
-Z//13/2	καὶ νέα πάντα διὰ τὸ πλῆθοϲ [ἔτι] τῆϲ ὑγρότητοϲ ἣν ἔτ' αὐξανόμενα 
-Z//13/3	κέκτηται, μέτρια ταῖϲ δυνάμεϲίν ἐϲτιν, ὡϲ καὶ μικρῷ πρόϲθεν εἴρηται, 
-Z//13/4	καὶ διὰ τὴν αἰτίαν τήνδε πολλὰ τῶν φαρμακωδῶν, ἔϲτ' ἂν ἔτι φύη-
-Z//13/5	ται καὶ αὔξηται, παραπληϲίωϲ τοῖϲ ἐδέϲμαϲιν ἐϲθίεται, καθάπερ οἵ τε 
-Z//13/6	τοῦ ϲιλφίου καὶ οἱ τοῦ νάπυοϲ καυλοὶ καὶ προϲέτι τούτοιϲ πυρέθρου 
-Z//13/7	τε καὶ ϲκολύμου καὶ ἠρυγγίου καὶ ἄλλων μυρίων, ἃ δὴ καλεῖν ἔθοϲ 
-Z//13/8	ἡμῖν ἐϲτιν ἄγρια λάχανα τῷ μικρὸν ὕϲτερον αὐτῶν ἕκαϲτον ἀκανθῶδέϲ 
-Z//14/1	τε γίνεϲθαι καὶ μηδὲ τοῖϲ βοϲκήμαϲιν ἐδώδιμον ὑπάρχειν. εἰδέναι δὲ 
-Z//14/2	δεῖ πάντα τὰ τοιαῦτα τελειωθέντα μὲν ἱκανῶϲ τμητικά, φυόμενα δὲ 
-Z//14/3	καὶ αὐξανόμενα μετρίωϲ λεπτύνειν· οὕτω γέ τοι καὶ ἡ ἀκαλήφη πρὶν 
-Z//14/4	ξηρανθῆναι παραπληϲίωϲ ταῖϲ μαλάχαιϲ καὶ τοῖϲ τεύτλοιϲ ἐδώδιμοϲ 
-Z//14/5	ὑπάρχει, μάραθρον δὲ καὶ πήγανον καὶ κορίανον καὶ ἄνηθον ἐκ τῆϲ 
-Z//15/1	αὐτῆϲ ἐϲτι τούτοιϲ ἰδέαϲ πρὸϲ τῷ καὶ θερμαίνειν ἐπιφανῶϲ. ἕτερον 
-Z//15/2	δέ τι γένοϲ ἐϲτὶ λαχάνων ἀγρίων ἧττον τῶν εἰρημένων τμητικόν, ὡϲ 
-Z//15/3	δοκεῖν ἐκ τῆϲ μέϲηϲ τε καὶ οὐδετέραϲ εἶναι φύϲεωϲ ὡϲ μήτε τέμνειν 
-Z//15/4	ϲαφῶϲ μήτε παχύνειν· καλεῖται δὲ τὰ τοιαῦτα λάχανα κοινῇ μὲν 
-Z//15/5	ἅπαντα ϲέριϲ, ἰδίᾳ δὲ κατ' εἶδοϲ ἕκαϲτον αὐτῶν ἴδιον ὄνομα κέκτηται 
-Z//15/6	παρὰ τοῖϲ ἀγροίκοιϲ οἷον αἵ τε θριδακῖναι καὶ αἱ χονδρίλαι καὶ τὰ 
-Z//15/7	παρὰ τοῖϲ Ϲύροιϲ γιγγίδια καὶ ἄλλα μυρία τοιαῦτα καθ' ἕκαϲτον ἔθνοϲ· 
-Z//15/8	Ἀθηναῖοι μέντοι κοινῇ πάντα ϲέρειϲ ὀνομάζουϲιν· οἱ γὰρ παλαιοὶ τοῖϲ 
-Z//16/1	εἴδεϲιν αὐτῶν ἅπαϲιν οὐκ ἔθεντο προϲηγορίαν οὐδεμίαν. ἐπεὶ τοίνυν 
-Z//16/2	οὐδὲν εἶδοϲ αὐτῶν ἐϲτιν ἅπαϲι γνώριμον, ὅτι μηδὲ φύεται πανταχόθι 
-Z//16/3	πάντα, καθόλου χρὴ τῆϲ δυνάμεωϲ αὐτῶν ἐκμαθόντα γνωρίϲματα μήτε 
-Z//16/4	ὀνομάτων δεῖϲθαι κατ' εἴδη μήτε τῆϲ κατὰ μέροϲ αὐτῶν ἐξηγήϲεωϲ 
-Z//17/1	εἰ μὲν δὴ κατὰ τὴν γεῦϲιν ἢ τὴν ὀϲμὴν ἢ καὶ ἀμφοτέραϲ τὰϲ αἰϲθή-
-Z//17/2	ϲειϲ δριμύ τι καὶ δάκνον καὶ θερμὸν φαίνοιτο, τμητικὴν καὶ λεπτύ- 
-Z//17/3	νουϲαν ἔλπιζε τὴν δύναμιν ὑπάρχειν αὐτῷ· κατὰ ταὐτὰ δὲ κἂν εὐω-
-Z//17/4	δίαν τινὰ κατὰ τὴν ὀϲμὴν ἔχον ἀρώματοϲ ἐμποιῇ τῇ γεύϲει φανταϲίαν, 
-Z//17/5	ἀνάγκη καὶ τοῦτο θερμὸν μὲν εἶναι τὴν δύναμιν, ἀλλ' ἧττον τῶν 
-Z//18/1	δακνόντων τε καὶ διαβιβρωϲκόντων καὶ θερμαινόντων ἐπιφανῶϲ. ἔχει 
-Z//18/2	δέ τι τμητικὸν καὶ ὅϲα νιτρῶδεϲ ἢ ἁλμυρῶδεϲ ἐν τῇ γεύϲει προϲφέρει, 
-Z//18/3	πρὸϲ τῷ καὶ τὴν γαϲτέρα τὰ πλεῖϲτα τῶν τοιούτων ὑπάγειν· οὐχ 
-Z//18/4	ἧττον δὲ τούτων τὰ πικρὰ λεπτυνούϲηϲ ἐϲτὶ δυνάμεωϲ, ὅθεν καὶ τὰ 
-Z//19/1	πλεῖϲτα τῶν τοιούτων ἕψοντεϲ ἐϲθίουϲιν. οὐ ϲμικρὸν δὲ δήπου δια-
-Z//19/2	φέρει καὶ τὸ δι' ὀξυμέλιτοϲ ἢ ὄξουϲ ἢ ἁλῶν ἢ ἐλαίου προϲενέγκαϲθαί 
-Z//19/3	τι τῶν τοιούτων· ἐπιτείνεται μὲν γὰρ ἡ δύναμιϲ αὐτῶν ὄξει τε καὶ 
-Z//19/4	ὀξυμέλιτι, καθαιρεῖται δὲ ἐλαίῳ· πρὸϲ γὰρ τῷ μηδὲν ὑπάρχειν ἐλαίῳ 
-Z//19/5	παχέων χυμῶν λεπτυντικὸν ἔτι καὶ τὴν ἰϲχὺν ὅϲα τοῦτο δρᾶν πέφυκε 
-Z//20/1	καθαιρεῖ. ταῦτ' ἄρα καὶ ὅϲα τῶν ἐδεϲμάτων ὑδατώδη τε καὶ ἀμβλέα 
-Z//20/2	γευομένοιϲ ἐϲτίν (ὑπάρχει δὲ τοῦτο διὰ περιττὴν ὑγρότητα τοῖϲ πλεί-
-Z//20/3	ϲτοιϲ τῶν λαχανωδῶν καὶ μάλιϲτα τοῖϲ κηπευομένοιϲ) ἅπαντα ταῦτα 
-Z//20/4	δι' ὄξουϲ ἐϲθίουϲιν, ὅϲα μὲν ἥδιον ὠμὰ προϲφέρεϲθαι, γάρου μιγνύν-
-Z//20/5	τεϲ, ὅϲα δ' ἑφθά, τοὔλαιον ἐπιχέοντεϲ· ἔνια δὲ καὶ δι' ὑποτριμμάτων 
-Z//20/6	ἐϲθίουϲιν ὄξοϲ μὲν ἐχόντων ἁπάντων, ἀλλ' ἤτοι μετὰ μέλιτοϲ ἢ νά-
-Z//20/7	πυοϲ, ἄνιϲον ἢ λιβυϲτικὸν ἢ κύμινον ἢ ϲέλινον ἢ τὸ τοῦ κάρου ϲπέρμα 
-Z//21/1	μιγνύντεϲ ἤ τι τοιοῦτον ἕτερον. αὐτὴ γὰρ ἡ φύϲιϲ ἡγεῖται καὶ διδά-
-Z//21/2	ϲκει τὸ ποιητέον οὐ μόνον τούϲ τι ϲοφώτερον ἐπιϲταμένουϲ ἀλλὰ καὶ 
-Z//21/3	τοὺϲ ἰδιώταϲ· πολλάκιϲ· καὶ ἔγωγε ϲυνεχῶϲ χρῆϲθαι τοῖϲ τοιούτοιϲ 
-Z//21/4	ὑποτρίμμαϲιν ἐκέλευον 〈ἂν〉 οἷϲ μέλει λεπτυνούϲηϲ διαίτηϲ, εἰ μὴ τῆϲ 
-Z//21/5	ϲαρκὸϲ τῶν φοινίκων ἐμίγνυον αὐτοῖϲ ἔνιοι τῶν ὀψοποιῶν πάμπολυ. 
-Z//22/1	γινώϲκειν οὖν χρὴ καὶ περὶ τῶν ὑποτριμμάτων ἐν βραχεῖ· τὰ μὲν δὴ 
-Z//22/2	διὰ τῶν δριμέων τε καὶ θερμῶν πλείϲτων ἐμβεβλημένων, οἷάπερ 
-Z//22/3	ἐϲτὶ τά τε νῦν εἰρημένα καὶ ὅϲα διὰ κρομμύων τε καὶ ϲκορόδων ἢ 
-Z//22/4	κοριάνου ϲκευάζουϲι, ταῦτα μὲν οὖν ἅπαντα τῆϲ λεπτυνούϲηϲ ἐϲτὶ δυ-
-Z//22/5	νάμεωϲ, ὅϲα δ' ἧττον τούτων μὲν μετέχει πλειόνων δὲ τῶν παχυνόν-
-Z//22/6	των, ἐπίμικτα ταῖϲ δυνάμεϲιν ὑπάρχει. 
-Z//23/1	  Ἐπεὶ δὲ ἐξ ἀρχῆϲ ὁ λόγοϲ ἐγένετό μοι περὶ τῶν λαχανωδῶν 
-Z//23/2	ἐδεϲμάτων ὡϲ τὰ πλεῖϲτα τοῦ γένουϲ τούτου λεπτύνει, ἐφεξῆϲ ἂν εἴη 
-Z//23/3	ῥητέον καὶ περὶ τῶν ἀϲπαράγων καλουμένων, ἑλείου τε καὶ μυακαν-
-Z//23/4	θίνου καὶ τοῦ τῆϲ χαμαιδάφνηϲ ἔτι τε καὶ βρυωνίαϲ καὶ ἄγνου καὶ 
-Z//23/5	ἀκτῆϲ καὶ τῶν ὁμοίων· ἐν τούτῳ δὲ τῷ γένει καὶ οἱ τῶν ἀμπέλων 
-Z//23/6	ἕλικέϲ εἰϲι καὶ οἱ τῶν βάτων καὶ εἴ τινοϲ ἄλλου δένδρου βλαϲτὸϲ ἢ 
-Z//24/1	ἄνθοϲ ἐδώδιμον ὑπάρχει. ὁ μὲν οὖν μυακάνθινοϲ ὀνομαζόμενοϲ τῆϲ 
-Z//24/2	μέϲηϲ πωϲ ὑπάρχει δυνάμεωϲ· ἐφ' ἑκάτερα δὲ τούτου μικρὸν ἀπο- 
-Z//24/3	δέοντεϲ ὅ θ' ἕλειόϲ ἐϲτι καὶ ὁ τῆϲ χαμαιδάφνηϲ, τοϲούτῳ δ' ὑγρότε-
-Z//24/4	ροϲ ὁ ἕλειοϲ ὅϲῳ ξηρότεροϲ ὁ τῆϲ χαμαιδάφνηϲ· εὐϲτόμαχοϲ δὲ οὐδὲν 
-Z//24/5	ἧττον τῶν εἰρημένων ἐϲτὶν ὅ τε τῆϲ βρυωνίαϲ καὶ ὁ τοῦ ἄγνου καὶ 
-Z//24/6	〈ὁ τῆϲ〉 ἀκτῆϲ καὶ μᾶλλον ἔτι τούτων οἱ ϲαφῶϲ αὐϲτηροὶ καὶ ϲτύ-
-Z//24/7	φοντεϲ οἷοϲ καὶ ὁ τῆϲ βάτου καὶ ὁ τῆϲ ἀμπέλου· καθαίρει δὲ διὰ τῆϲ 
-Z//25/1	κάτω γαϲτρὸϲ ὁ τῆϲ ἀκτῆϲ. ἀλλὰ τοὺϲ μὲν καθαίρονταϲ οὐχ οἷόν τέ 
-Z//25/2	ἐϲτι γνωρίϲαι πρὶν πειραθῆναι, τῶν δ' ἄλλων τῆϲ δυνάμεωϲ ἔνεϲτι 
-Z//25/3	ϲτοχάϲαϲθαι τῇ γεύϲει τεκμαιρόμενον. οἱ μὲν γὰρ ϲτύφοντεϲ ἅπαντεϲ 
-Z//25/4	εὐϲτόμαχοί τέ εἰϲι τοὐπίπαν καὶ μέϲοι πωϲ μάλιϲτα τὴν δύναμιν, ἐξ 
-Z//25/5	οὗ γένουϲ ἐϲτὶ καὶ ὁ τῆϲ φοίνικοϲ ἐγκέφαλοϲ· οὕτω γὰρ ὀνομάζουϲι 
-Z//25/6	τὸ ἁπαλὸν ἐκβλάϲτημα 〈*****〉 τοῦ φυτοῦ, καθάπερ ἐλάταϲ τὰ ἐκ τῶν 
-Z//25/7	πλαγίων· οἱ δὲ καὶ πικρότητοϲ ἐμφαίνοντέϲ τι τοϲούτῳ ξηρότεροι καὶ 
-Z//25/8	τμητικώτεροι τούτων εἰϲὶν ὅϲῳ καὶ πικρότεροι· εἰ δὲ καὶ δάκνοιεν ἢ 
-Z//25/9	θερμαίνοιεν ἐπιφανῶϲ τὴν γλῶτταν, ἐν τῇ λεπτυνούϲῃ ϲαφῶϲ ἰδέᾳ 
-Z//25/10	τίθεϲθαι τούϲδε. 
-Z//26/1	  Περὶ μὲν οὖν λαχανωδῶν ἐδεϲμάτων ἀρκεῖ καὶ ταῦτα, ϲπερ-
-Z//26/2	μάτων δὲ ἐφεξῆϲ μνημονεύϲω. καθόλου μὲν οὖν εἰπεῖν καὶ περὶ τῶνδε, 
-Z//26/3	τοῖϲ φυτοῖϲ ἔοικε τὰϲ δυνάμειϲ ὧν ἐϲτι ϲπέρματα, ξηρότερά γε μὴν 
-Z//26/4	ὑπάρχει πάντων ἐκείνων καὶ διὰ τοῦτο λεπτυντικώτερα καὶ οὐκ ἐξ 
-Z//26/5	ἅπαντοϲ ἐδώδιμα, καθάπερ οὐδὲ αἱ βοτάναι τῶν ἐϲθιομένων ϲπερμά-
-Z//26/6	των ἐδώδιμοι πᾶϲαι· πλὴν ὅϲα γε τῶν ϲπερμάτων ἐϲθίεται, κατὰ τὴν 
-Z//26/7	φύϲιν ἀεὶ τῶν βοτανῶν ἐπὶ τὸ ξηρότερόν τε καὶ θερμότερον ὡϲ εἴρη-
-Z//27/1	ται ῥέποντα. οὕτωϲ γοῦν καὶ τὸ τῆϲ μήκωνοϲ ϲπέρμα πολὺ τῆϲ μή-
-Z//27/2	κωνοϲ αὐτῆϲ ἐϲτι μετριώτερον, ὥϲτε καὶ τοῖϲ ἄρτοιϲ ἐπιπάττουϲιν 
-Z//27/3	αὐτὸ καὶ πολλοῖϲ τῶν ἄλλων πεμμάτων μιγνύουϲιν ὡϲ οὐδεμίαν ἔχον 
-Z//27/4	βλάβην· ἀλλ' ὅτι μὲν καὶ τοῦτο ψύχει, δῆλον ἐκ τοῦ καρηβαρέϲ τ' 
-Z//27/5	εἶναι καὶ ὑπνῶδεϲ, οὐ μὴν ὁμοίωϲ γε τῇ μήκωνι, ἀλλ' ὅϲον ὁ ὀπὸϲ 
-Z//27/6	αὐτῆϲ εἰϲ ψύξιν ἐϲτὶν ἰϲχυρότεροϲ, τοϲοῦτον αὐτὴ τοῦ ϲπέρματοϲ· 
-Z//27/7	ὑπνῶδεϲ δὲ καὶ τὸ τῆϲ θριδακίνηϲ ϲπέρμα· καὶ γὰρ καὶ τοῦτο τὸ λά-
-Z//27/8	χανον ὑγρόν τ' ἐϲτὶ καὶ ψυχρόν· ὥϲτε χρὴ φυλάττεϲθαι ταῦτα τὰ 
-Z//28/1	ϲπέρματα τὸν διαίτῃ λεπτυνούϲῃ χρώμενον. καὶ τὸ τοῦ ϲηϲάμου ϲπέρμα 
[0057]  [019]  []  []

-Z//28/2	παχὺν καὶ γλίϲχρον ἐν τῷ ϲώματι γεννᾷ χυμόν· ϲελίνου μέντοι καὶ 
-Z//28/3	πετροϲελίνου καὶ κυμίνου καὶ κάρου καὶ ἀνήθου ϲπέρμα καὶ προϲέτι  
-Z//28/4	λιβυϲτικοῦ καὶ ϲίνωνοϲ καὶ ἄμμεώϲ τε καὶ ϲεϲέλεωϲ καὶ δαύκου καὶ 
-Z//28/5	τορδύλου καὶ πάντων τῶν εὐωδῶν καὶ δριμέων καὶ θερμῶν ἐπιφανῶϲ 
-Z//29/1	ἁρμόζει τοῖϲ λεπτυνούϲῃ διαίτῃ χρωμένοιϲ. ἔνια δὲ τῶν τοιούτων 
-Z//29/2	οὕτωϲ ἐϲτὶν ἰϲχυρὰ ταῖϲ δυνάμεϲιν ὥϲτ' οὐδὲν ἀπολείπεται τῶν γεν-
-Z//29/3	ναιοτάτων φαρμάκων, ὁποῖόν τι καὶ τὸ τοῦ πηγάνου ϲπέρμα τετύχη-
-Z//29/4	κεν ὄν, ἰϲχυρὸν ἐν τοῖϲ μάλιϲτα καὶ λεπτυντικὸν ἱκανῶϲ· οὕτω δὲ καὶ 
-Z//29/5	〈τὸ〉 τῆϲ λύγου ϲπέρμα καὶ τὸ τῆϲ καννάβεωϲ οὐ φαρμακῶδεϲ μόνον 
-Z//29/6	ἀλλὰ καὶ κεφαλαλγέϲ· καὶ χρήϲαιτ' ἄν τιϲ αὐτοῖϲ εἰϲ ἓν μόνον ἐπι-
-Z//29/7	τηδείωϲ, ἐπειδὰν δι' οὔρων καθᾶραι τὸ αἷμα προαιρῆται. ἀλλὰ γὰρ 
-Z//29/8	οὐ περὶ φαρμάκων πρόκειται λέγειν ὅτι μὴ πάρεργον, ὥϲτ' οὐ χρὴ 
-Z//29/9	μηκύνειν ἐν τούτοιϲ. 
-Z//30/1	  Ἀλλ' αὖθιϲ ἐπὶ τὸ τῶν ἄλλων ϲπερμάτων ἐπάνειμι γένοϲ, ἃ 
-Z//30/2	δὴ καὶ Δημήτριά τινεϲ ὀνομάζουϲι· ϲυνηθεϲτέρα μέντοι κλῆϲίϲ ἐϲτι τοῖϲ 
-Z//30/3	Ἕλληϲιν ἐπὶ τοῦ γένουϲ αὐτῶν ἅπαντοϲ ἡ τῶν ὀϲπρίων· ἔνιοι μέν-
-Z//30/4	τοι χεδροπὰ ταῦτα καλοῦϲιν· εἰϲὶ δὲ οἳ τὸ μὲν ϲύμπαν γένοϲ ὄϲπρια, 
-Z//30/5	μόνα δὲ ἐξ αὐτῶν ὅϲα τῇ χειρὶ δρέπονται, χεδροπὰ προϲαγορεύουϲι, 
-Z//30/6	τὰ δ' ἄλλα πάντα τὰ διὰ τῶν δρεπάνων θεριζόμενα ϲῖτον· ἔνιοι δὲ 
-Z//30/7	τὸν πυρὸν μόνον ϲῖτον· οἱ δὲ καὶ τὰϲ κριθὰϲ αὐτῷ προϲτιθέαϲιν. 
-Z//30/8	ὀνομαζέτω μὲν οὖν ἕκαϲτοϲ ὡϲ ἂν ἐθέλῃ, περὶ δὲ τῆϲ τῶν ὀϲπρίων 
-Z//31/1	δυνάμεωϲ ἐφεξῆϲ ἐγὼ διηγήϲομαι. πυροὶ μὲν οὖν ἔδεϲμα τροφιμώτα-
-Z//31/2	τόν εἰϲι καὶ γλίϲχρου καὶ παχέοϲ ἐν τοῖϲ ϲώμαϲι χυμοῦ γεννητικοί, 
-Z//31/3	ὥϲτε εἰ μή τιϲ ϲκευάϲαϲ αὐτοὺϲ ὡϲ ϲκευάζονται προϲφέροιτο, παχὺν 
-Z//32/1	καὶ γλίϲχρον ἱκανῶϲ ὑποθρέψει χυμόν. οὔκουν οὔθ' ἁπλῶϲ ἑψημένον 
-Z//32/2	ἐϲθίειν χρὴ πυρόν, ὡϲ εἶδον ἐϲθίονταϲ ἐπὶ τῆϲ Ἀϲίαϲ τῶν ἀγροίκων 
-Z//32/3	παμπόλλουϲ (ἡδύνουϲι δ' ὀλίγοιϲ ἁλϲὶν αὐτόν), οὔτ' ἄλευρον ποιή-
-Z//32/4	ϲανταϲ ἑψεῖν ὡϲ ἔτνοϲ ἢ ὕδατι δεύϲανταϲ ἢ γάλακτι· πᾶϲαι γὰρ αἱ 
-Z//32/5	τοιαῦται ϲκευαϲίαι καὶ δύϲπεπτοι καὶ κακόχυμοι, μόνη δὲ ἐπιτήδειοϲ 
-Z//32/6	ἥπερ καὶ μόνη νῦν εὐδοκιμεῖ δεόντωϲ, ἡ διὰ τῆϲ ζύμηϲ τε καὶ τῶν 
-Z//32/7	ἁλῶν καὶ τοῦ κλιβάνου, χείρων δὲ βραχὺ ταύτηϲ ἡ διὰ τῶν ἴπνων. 
-Z//33/1	τῶν μὲν γὰρ ἄλλων οὐδὲ μεμνῆϲθαι προϲήκει· ἔϲτι δὲ καὶ πυρῶν 
-Z//33/2	αὐτῶν οὐκ ὀλίγη διαφορὰ κατ' εἶδοϲ· ὅϲοι μὲν γὰρ βαρεῖϲ καὶ πυκνοὶ 
-Z//33/3	καὶ διὰ βάθουϲ ξανθοί, τροφιμώτατοί τέ εἰϲι καὶ παχύχυμοι καὶ γλί-
-Z//33/4	ϲχρου χυμοῦ γεννητικοί· ὅϲοι δὲ κοῦφοι καὶ ἀραιοὶ καὶ λευκοὶ τὰ ἔν-
-Z//33/5	δον, οὗτοι καὶ ἧττον τρέφουϲι καὶ ἧττον παχὺν καὶ γλίϲχρον ἀπογεν-
-Z//34/1	νῶϲι χυμόν. ἔϲτι δὲ καὶ ἡ ϲεμίδαλιϲ καὶ ὁ χόνδροϲ ἱκανῶϲ τρόφιμα 
-Z//34/2	καὶ παχύχυμα καὶ γλίϲχρα· ἀλλὰ ϲεμιδάλεωϲ μὲν οὐδ' ἀναγκαῖον ἅπτε-
-Z//34/3	ϲθαι τοῖϲ λεπτυνούϲῃ διαίτῃ χρωμένοιϲ· χόνδρου δ' ἔξεϲτιν ἀπολαύειν  
-Z//34/4	τὰ μέτρια καὶ καθ' ἑαυτὸν ἐξ ὕδατοϲ ἑφθοῦ καὶ μετὰ οἰνομέλιτοϲ ἢ 
-Z//34/5	οἴνου γλυκέοϲ μὲν ἀλλὰ ξανθοῦ τε καὶ λεπτοῦ κατὰ τὴν τοῦ Φαλε-
-Z//34/6	ρίνου μάλιϲτα δύναμιν, καὶ πολλοῖϲ δὲ τῶν ἄλλων ἐδεϲμάτων ἐπιμι-
-Z//35/1	γνύνταϲ καὶ μάλιϲτα τῷ τριπτῷ τεύτλῳ καὶ τοῖϲ ὀρνιθείοιϲ ζωμοῖϲ. εἰ 
-Z//35/2	δέ τιϲ ἔτνοϲ ἢ ῥόφημα ϲκευάζειν ἐκ χόνδρου βούλοιτο, μὴ μόνον 
-Z//35/3	ἀνήθου μιγνύειν, ἀλλὰ καὶ πράϲου τι προϲεπεμβάλλειν ἢ γλήχωνοϲ ἢ 
-Z//35/4	καλαμίνθηϲ ἢ ὑϲώπου· καὶ μὲν δὴ καὶ ἡ τοῦ πεπέρεωϲ μίξιϲ οὐκ ἐπὶ 
-Z//35/5	τοῖϲ τοιούτοιϲ ἐδέϲμαϲι μόνον ἀλλὰ καὶ τοῖϲ ἄλλοιϲ ϲχεδὸν ἅπαϲιν οὐ 
-Z//36/1	ϲμικρὰ τῇ λεπτυνούϲῃ διαίτῃ ϲυντελεῖ. πτιϲάνη δὲ καὶ αὐτὴ μὲν καθ' 
-Z//36/2	ἑαυτὴν ἔχει τι ῥυπτικόν, ὡϲ μηδὲ ὑϲώπου δεῖϲθαι· καὶ εἴ ποτε δὲ βου-
-Z//36/3	ληθείηϲ αὐτῆϲ ἐπιτεῖναι τὴν δύναμιν, ἀρκεῖ πεπέρεωϲ μιγνύναι αὐτῇ· 
-Z//36/4	μέλιτοϲ δὲ οὐδὲν δεῖται πτιϲάνη πλὴν εἰ μὴ τὰ κατὰ θώρακά τε καὶ 
-Z//36/5	πνεύμονά τιϲ ἐκκαθαίρειν ἐθέλοι, τοῖϲ μέντοι καθ' ἧπαρ ἢ ϲπλῆνα 
-Z//36/6	πάθεϲιν οὐκ ἐπιτήδειοϲ ἡ μίξιϲ· μᾶλλον γὰρ ἐξαίρεται ταῦτα τὰ ϲπλάγ-
-Z//36/7	χνα πρὸϲ τῶν ἐκ τοῦ χόνδρου ῥοφημάτων καὶ αὐτῶν καθ' ἑαυτὰ καὶ 
-Z//36/8	πολὺ μᾶλλον εἰ ϲὺν μέλιτι ϲκευάϲαιϲ. ἀλλὰ περὶ μὲν τῆϲ τοῦ μέλιτοϲ 
-Z//36/9	χρήϲεωϲ ἁπάϲηϲ ὀλίγον ὕϲτερον εἰρήϲεται. 
-Z//37/1	  Νυνὶ δὲ ἐπὶ τὰϲ κριθὰϲ αὖθιϲ ἐπανίωμεν· οὐ γὰρ ἔν γε πτιϲάνῃ μόνῃ 
-Z//37/2	ἡ χρῆϲιϲ αὐτῶν ἐδώδιμοϲ, ἀλλὰ καὶ ἄρτοι πολλαχόθι κρίθινοι γίνον-
-Z//37/3	ται καὶ μετὰ γάλακτοϲ ἕψεται τὸ αὐτῶν ἄλευρον καὶ φρυγειϲῶν ἄλ-
-Z//37/4	φιτα γίνεται καὶ δι' ὕδατοϲ ὥϲπερ χόνδροϲ ἑψηθεῖϲαι καὶ μετ' οἴνου 
-Z//38/1	γλυκέοϲ ἢ ϲιραίου προϲφέρονται. περὶ μὲν δὴ τῶν ἄρτων ὧδε γινώ-
-Z//38/2	ϲκειν χρή· ὀλιγότροφοι πάντεϲ εἰϲὶ καὶ παχύχυμοι καὶ φυϲώδειϲ ἥκιϲτα, 
-Z//38/3	ὅπωϲ ἂν ϲκευαϲθῶϲι· περὶ δὲ τῶν ἀλφίτων· ἅπαντα ὀλιγότροφα τοῖϲ 
-Z//38/4	ἄρτοιϲ ὁμοίωϲ, ξηραίνει δὲ μᾶλλον τῷ πεφρῦχθαι· τὸ δὲ ἄλευρον 
-Z//38/5	ὑγρότερόν τέ ἐϲτιν ἀμφοῖν καὶ περιττωματικώτερον καὶ φυϲωδέϲτερον 
-Z//39/1	καὶ μάλιϲτα ἂν μετὰ γάλακτοϲ ϲκευαϲθῇ ὁμοίωϲ τῷ χόνδρῳ. αἱ δὲ 
-Z//39/2	διά τινοϲ τῶν γλυκέων λαμβανόμεναι κριθαὶ πολὺ μὲν εἰϲ τὴν προ-
-Z//39/3	κειμένην δίαιτάν εἰϲι χόνδρου λυϲιτελέϲτεραι· καὶ γὰρ παχύν τε καὶ 
-Z//39/4	γλίϲχρον χυμὸν ὁ χόνδροϲ γεννᾷ· πειρᾶϲθαι δὲ ὅμωϲ καὶ ταύταϲ μήτε 
-Z//39/5	διὰ ϲιραίου μήτε διά τινοϲ τῶν πάχοϲ ἐχόντων ἱκανὸν λαμβάνειν, ἀλλ' 
-Z//39/6	ἤτοι δι' οἰνομέλιτοϲ ἢ διά τινοϲ οἴνου παραπληϲίου τῷ Φαλερίνῳ. 
-Z//40/1	κατὰ δὲ τὸν αὐτὸν τρόπον καὶ ταῖϲ τίφαιϲ ἔνεϲτι χρήϲαϲθαι καὶ τῷ 
-Z//40/2	βρόμῳ πλὴν ὅϲα καὶ δυϲπεπτότερα καὶ περιττωματικώτερα πτιϲάνηϲ 
-Z//40/3	ἐϲτὶ καὶ χόνδρου· πάμπολλα δὲ ταῦτα τὰ ϲπέρματα κατὰ τὴν ἐν Ἀϲίᾳ 
-Z//40/4	γεννᾶται Μυϲίαν, ὥϲτε καὶ ἄρτουϲ ἐξ αὐτῶν ϲκευάζουϲιν· εἰϲὶ δὲ δή-
-Z//41/1	που καὶ αὐτοὶ οἱ ἄρτοι δύϲπεπτοί τε καὶ οὐκ εὔχυμοι. καὶ ἡ ὄλυρα  
-Z//41/2	δὲ καλουμένη πλείϲτη κατὰ τὴν Ἀϲίαν ἐϲτίν, ἐν τῷ μέϲῳ τούτων τε 
-Z//41/3	καὶ πυρῶν καθεϲτηκυῖα· τοϲούτῳ γάρ ἐϲτι πυροῦ χείρων ὅϲῳ τούτων 
-Z//42/1	βελτίων· χρῶνται δὲ καὶ ταύτῃ κατὰ τοὺϲ αὐτοὺϲ τρόπουϲ. ζειᾶϲ δὲ 
-Z//42/2	μὴ ζητεῖν ἕτερον παρὰ τὰϲ ὀλύραϲ καὶ τίφαϲ ἐδώδιμον Ἕλληϲιν· ἀκρι-
-Z//42/3	βῶϲ μὲν γὰρ οὐκ οἶδα καθ' ὁποτέρου τούτων οἱ παλαιοὶ τὸ τῆϲ ζειᾶϲ 
-Z//42/4	ἔφερον ὄνομα, τρίτον δ' οὐδέν ἐϲτι τούτοιϲ ὅμοιον γένοϲ, ἀλλ' ἤτοι 
-Z//42/5	τὰϲ τίφαϲ ἢ τὰϲ ὀλύραϲ οὕτωϲ ὠνόμαζον· <Μνηϲίθεοϲ> δὲ κατὰ μὲν 
-Z//42/6	ταὐτοῦ ϲπέρματοϲ ἄμφω τὰ ὀνόματα φέρει τίφαϲ καὶ ὀλύραϲ ὀνομά-
-Z//42/7	ζων, τὰϲ ζειὰϲ δὲ ὡϲ ἕτερόν τι τούτου μοχθηρότερον ὑπείληφεν ἔδε-
-Z//42/8	ϲμα, καί μοι δοκεῖ τὰϲ νῦν ὑφ' ἡμῶν ὀνομαζομέναϲ τίφαϲ αὐτὸϲ ζειὰϲ 
-Z//43/1	προϲαγορεύειν ἤ τι καὶ τῶνδε μοχθηρότερον. ἔϲτι δὲ τὸ ϲπέρμα πτι-
-Z//43/2	ϲθῆναι μὲν δεόμενον ὥϲπερ ἡ κριθὴ καὶ ἡ ὄλυρα καὶ ὁ βρόμοϲ, ἐπει-
-Z//43/3	δὰν δὲ γυμνωθῇ, πολὺ καὶ πυροῦ καὶ κριθῆϲ καὶ ὀλύραϲ ἰϲχνότερόν 
-Z//43/4	τε καὶ μικρότερον γίνεται· ἔϲτι δὲ καὶ ξανθὸν ὁμοίωϲ τοῖϲ πυροῖϲ, 
-Z//44/1	οὐχ ὥϲπερ ἡ κριθὴ λευκόν. γίνεται δὲ ἔν τιϲιν ἔθνεϲι κριθὴ γυμνή, 
-Z//44/2	καθάπερ ἐν Καππαδοκίᾳ, καὶ καλεῖται οὕτωϲ πρὸϲ αὐτῶν ἐκείνων ὡϲ 
-Z//44/3	ἐμοὶ νῦν εἴρηται καὶ ἔϲτι τά τε ἄλλα καλλίϲτη καὶ ἐξ ὕδατοϲ ὥϲπερ 
-Z//44/4	χόνδροϲ ἑψηθεῖϲα ϲύν τινι τῶν γλυκέων οἴνων ἐπιτηδειοτάτη ληφθῆναι. 
-Z//45/1	  Κύαμοι δὲ ῥυπτικὸν μὲν ἔχουϲί τι καὶ αὐτοὶ κριθῶν [δὲ] οὐδὲν 
-Z//45/2	ἧττον, ἀλλ' οὔτε πέττονται ῥᾳδίωϲ καὶ φυϲώδειϲ ἱκανῶϲ εἰϲιν, ὥϲτε 
-Z//45/3	πολὺ βέλτιον τοὺϲ πιϲϲοὺϲ ἐϲθίειν· ἀμείνουϲ γὰρ εἰϲ ἅπαντα κυάμων. 
-Z//45/4	ὦχροι δὲ καὶ δόλιχοι καὶ φάϲηλοι πολὺ καὶ τῶν κυάμων μοχθηρότεροι. 
[0057]  [019]  []  []

-Z//46/1	οὐ μὴν οἵ γε φακοὶ φαῦλοι τὰ πάντα καίτοι παχὺν ὑποτρέφοντεϲ 
-Z//46/2	χυμόν, ἀλλ' ὥϲτε χρῆϲθαί τινα μὴ παρόντοϲ τῶν ἐπιτηδείων ἐϲδεϲμά-
-Z//46/3	των τινόϲ· ὅμοιοι δὲ καὶ οἱ θέρμοι τοῖϲ φακοῖϲ, πλὴν ἧττον ξηραί-
-Z//47/1	νουϲιν. ἐρέβινθοι δὲ φυϲῶδεϲ μέν ἐϲτι καὶ δύϲπεπτον καὶ περιττωμα-
-Z//47/2	τικὸν ἔδεϲμα, πρὸϲ μέντοι τὴν οὔρηϲιν ἐπιτήδειοι, καί τι καὶ ῥυπτι-
-Z//48/1	κὸν ἔχουϲιν. ὄροβοι δὲ βοῶν μᾶλλον ἢ ἀνθρώπων ἔδεϲμα, τμητικὴν 
-Z//48/2	μέντοι δύναμιν ἔχουϲιν, ὥϲτε καὶ ϲκευάζεται δι' αὐτῶν φάρμακον 
-Z//49/1	οὐδενὸϲ ἧττον ἐκκαθαῖρον τὰ κατὰ θώρακα. βούκεραϲ δὲ καὶ τῆλιϲ 
-Z//49/2	(ἑκατέρωϲ γὰρ ὀνομάζεται) λαμβάνεται μὲν οὐ κακῶϲ καὶ πρὸ τῶν 
-Z//49/3	ϲιτίων ὑπαγωγῆϲ ἕνεκα γαϲτρὸϲ ἅμα τῷ γάρῳ, προϲφέρονται δὲ καί 
-Z//49/4	τινεϲ καὶ τὸν χυλὸν αὐτῆϲ μετὰ μέλιτοϲ ὡϲ καὶ θερμαίνειν καὶ ῥύπτειν 
-Z//49/5	δυνάμενον· καὶ ἔϲτι μὲν ἐϲ ἄμφω ταῦτα ἀγαθή, φυλάττεϲθαι δ' ἐπὶ 
-Z//50/1	πλέον ταύτῃ χρῆϲθαι· κεφαλαλγὴϲ γάρ ἐϲτι. καὶ τοῖϲ ἄλλοιϲ δὲ τοῖϲ 
-Z//50/2	οὕτω προϲλαμβανομένοιϲ ὑπαγωγῆϲ ἕνεκα γαϲτρὸϲ ὀλιγίϲτοιϲ χρῆϲθαι 
-Z//50/3	προϲῆκε· φυϲώδη γὰρ αὐτῶν ἐϲτι τὰ πλεῖϲτα καὶ δύϲπεπτα, καθάπερ  
-Z//51/1	καὶ οἱ θέρμοι καὶ οἱ ὦχροι καὶ οἱ φάϲηλοι. τὰ δὲ Δαμαϲκηνὰ κοκκύ-
-Z//51/2	μηλα δι' ὑδρομέλιτοϲ ἕψοντα προεϲθίειν ἄμεινον, ὅτῳ λεπτυνούϲηϲ 
-Z//51/3	ἐϲτὶ χρεία διαίτηϲ· τούτων δ' ἔτι μᾶλλον ὑπάγει γαϲτέρα τὰ ἀπὸ τῆϲ 
-Z//51/4	Ἰβηρίαϲ· καὶ μὲν δὴ καὶ οἱ θαλάττιοι τῶν ἐχίνων καὶ οἱ τῶν κογ-
-Z//51/5	χαρίων ἁπάντων ζωμοὶ καὶ οἱ τῶν παλαιῶν ἀλεκτρυόνων ὑπάγουϲί 
-Z//51/6	τε ἅμα γαϲτέρα καὶ εἰϲ οὐδὲν βλάπτουϲι τὸν λεπτυνούϲῃ διαίτῃ χρῆ-
-Z//52/1	ϲθαι προῃρημένον. μελίνη δὲ καὶ κέγχροϲ ἔλυμόϲ τε καὶ εἴ τι τοιοῦ-
-Z//52/2	τον ἕτερον οὔτ' εὔχυμα καὶ φυϲώδη καὶ δύϲπεπτα, ξηραίνει δὲ ἱκα-
-Z//52/3	νῶϲ καὶ τὰ τῆϲ γαϲτρὸϲ ῥεύματα καὶ ϲύμπαν οὐχ ἥκιϲτα τὸ ϲῶμα. 
-Z//53/1	ϲκευάζεται δὲ κἀκ τῶν καλουμένων λοβῶν ἔτνοϲ, οἵπερ δὴ καὶ κηπεύ-
-Z//53/2	ονται, παραπληϲίωϲ τῷ κυαμίνῳ· καὶ χρὴ καὶ τοῦτο γινώϲκειν παχύ-
-Z//53/3	χυμόν τε καὶ φλεγματικὸν ὑπάρχον, ἧττον μέντοι κυάμων εἰϲὶ φυϲώ-
-Z//53/4	δειϲ οἱ λοβοὶ καὶ τὸ ῥυπτικὸν ὅπερ τούτοιϲ ὑπάρχει τοῖϲ λοβοῖϲ οὐ 
-Z//54/1	πρόϲεϲτι. τί δ' ἂν ἔτι περὶ τῶν ἄλλων ϲπερμάτων λέγοιμι τῶν μοχθη-
-Z//54/2	ρῶν, ἃ καὶ πρὸ τῆϲ ἡμετέραϲ παραινέϲεωϲ ἅπαντεϲ ἤδη φεύγουϲιν; 
-Z//54/3	ἀρκεῖ γὰρ κατὰ πάντων εἰπεῖν ὡϲ κριθαὶ μὲν εἰϲ λεπτύνουϲαν δίαι-
-Z//54/4	ταν ἄλυποι παρὰ πάντα τὰ ϲιτηρὰ ἐδέϲματα, δεύτεροι δὲ οἱ ἐκ τῶν 
-Z//54/5	πυρῶν ἄρτοι κριβανῖται· τῶν δὲ ἄλλων ἀπέχεϲθαι πειρᾶϲθαι, πλὴν εἰ 
-Z//54/6	μὴ διὰ μακροῦ πιϲϲῶν ἢ φακῆϲ γεύεϲθαι δή τιϲ ἐθέλοι ἢ χόνδρου. 
-Z//55/1	  Πλείϲτην δ' ἂν ἔχοιϲ εἰ βούλοιο καὶ ἄφθονον ἐδεϲμάτων χρῆ-
-Z//55/2	ϲιν εἰϲ λόγον λεπτυνούϲηϲ διαίτηϲ ἀπό τε τῶν πετραίων ἰχθύων καὶ 
-Z//55/3	τῶν ὀρείων ὀρνίθων τῶν μικρῶν· οἱ μὲν γὰρ ἐν τοῖϲ ἕλεϲι καὶ ταῖϲ 
-Z//55/4	λίμναιϲ καὶ τοῖϲ πεδίοιϲ ὑγρότεροί τ' εἰϲὶ καὶ περιττωματικώτεροι, τὰ 
-Z//55/5	δ' ἐν τοῖϲ ὄρεϲι διαιτώμενα ζῷα πάντα ξηρότερά τε καὶ θερμότερα 
-Z//55/6	ταῖϲ κράϲεϲιν ὑπάρχει καὶ ἡ ϲὰρξ αὐτῶν ἥκιϲτα φλεγματώδηϲ ἐϲτὶ καὶ 
-Z//56/1	γλίϲχρα. ἔϲτι δὲ καὶ τὰ ἄλλα πάντα τὰ ἐν τοῖϲ ὄρεϲι φυόμενα μακρῷ 
-Z//56/2	βελτίω τῶν ἐν τοῖϲ πεδίοιϲ, καί μοι δοκοῦϲι καὶ οἱ ὄρειοι ϲτρουθοὶ μὴ 
-Z//56/3	μόνον τῇ λεπτότητι τοῦ ἀέροϲ ἀλλὰ καὶ ταῖϲ τροφαῖϲ οὐχ ἥκιϲτα 
-Z//57/1	πλεονεκτεῖν τῶν ἐν ἕλεϲί τε καὶ πεδίοιϲ διαιτωμένων· ψᾶραϲ οὖν καὶ 
-Z//57/2	κίχλαϲ καὶ κοττύφουϲ καὶ πέρδικαϲ ἅμα τοῖϲ ἄλλοιϲ ϲτρουθοῖϲ τοῖϲ 
-Z//57/3	ὀρείοιϲ ἐϲθίειν, ἀπέχεϲθαι δὲ καὶ νηττῶν καὶ τῶν ἄλλων ἑλείων ὀρ-
-Z//57/4	νίθων· οὕτω δὲ καὶ ὠτίδων καὶ χηνῶν καὶ τῶν ἄλλων μεγάλων 
-Z//57/5	ϲτρουθῶν ἃϲ καὶ ϲτρουθοκαμήλουϲ ὀνομάζουϲι καὶ πάντων τῶν ὁμοίων 
-Z//57/6	ἀφεκτέον, ὅτῳ φροντίϲ ἐϲτι λεπτυνούϲῃ χρῆϲθαι διαίτῃ· ϲύμπαντα γὰρ 
-Z//58/1	τὰ τοιαῦτα περιττωματικὴν ἔχει τὴν ϲάρκα. καὶ οἱ πυργῖται καλούμε- 
-Z//58/2	νοι ϲτρουθοὶ καὶ ὅϲοι κατὰ τὰϲ ἀμπέλουϲ διαιτῶνται καὶ τῶν περι-
-Z//58/3	ϲτερῶν αἱ ἐκ τῶν πύργων ἀμείνουϲ τῶν κατοικιδίων εἰϲίν· οὕτω δὲ 
-Z//58/4	καὶ οἱ ϲύεϲ οἱ ὄρειοι τῶν ἡμέρων βελτίουϲ εἰϲ ἐδωδὴν καὶ καθόλου 
-Z//58/5	πάντα τὰ γεγυμναϲμένα τῶν ἀγυμνάϲτων καὶ τὰ ξηροτέραιϲ τροφαῖϲ 
-Z//58/6	χρώμενα τῶν ὑγροτέραιϲ καὶ τὰ καθαρὸν καὶ λεπτὸν ἀναπνέοντα τὸν 
-Z//58/7	ἀέρα βελτίω τῶν ἐναντίον· αἱ γὰρ τῶν ἡμέρων ϲυῶν ϲάρκεϲ ἁπάντων 
-Z//58/8	μὲν τῶν ἐδεϲμάτων εἰϲὶ τροφιμώταται, πάμπολυ δ' ἔχουϲιν ἐν αὑταῖϲ 
-Z//58/9	τὸ γλίϲχρον ἀργίᾳ τε ἅμα τῇ τοῦ ζῴου καὶ ἀφθονίᾳ τροφῆϲ ὑγροτέ-
-Z//59/1	ραϲ. ἀλλὰ τούτων μὲν ἀπέχεϲθαι παντάπαϲιν οἷϲ μέλει λεπτυνούϲηϲ 
-Z//59/2	διαίτηϲ πλὴν ὅϲα τῶν ἀκραίων ἅπτεϲθαί ποτε μηδὲ τούτων ἁπλῶϲ, 
-Z//59/3	ἀλλ' εἰ γυμνάζοιτό τιϲ ἀξιολόγωϲ· ἔξεϲτι γὰρ τούτῳ καὶ ὦτα καὶ 
-Z//59/4	ῥύγχη καὶ πόδαϲ ϲυῶν ἐϲθίειν καὶ γαϲτρὸϲ γεύεϲθαι καὶ μήτραϲ καλῶϲ 
-Z//59/5	καθεψημένων· ὅϲοι δ' ἀργότερον καὶ ῥᾳθυμότερον διαιτῶνται, τούτουϲ 
-Z//59/6	εἴργεϲθαι προϲήκει οὐ τούτων μόνον τῶν ϲυῶν τῆϲ ἐδωδῆϲ ἀλλὰ καὶ 
-Z//59/7	τῶν ὀρείων, ἀρκέϲει δ' αὐτοῖϲ ὑπό τε ϲτρουθῶν διαιτᾶϲθαι τῶν ὀρείων 
-Z//59/8	καὶ ἰχθύων τῶν πετραίων, ἰουλίδοϲ καὶ φυκίδοϲ καὶ κοττύφου καὶ 
-Z//59/9	κίχληϲ καὶ ϲκάρου καὶ ἁπλῶϲ εἰπεῖν ἁπάντων ὅϲοι μαλακήν τε ἅμα 
-Z//59/10	καὶ ψαθυρὰν ἔχουϲι τὴν ϲάρκα, τῶν δ' ἤτοι ϲκληρὰν ἢ γλίϲχραν ἐχόν-
-Z//60/1	των ἀπέχεϲθαι παντάπαϲιν. μαλακὴ μὲν οὖν ἡ τῶν ὀνίϲκων ϲὰρξ ἀλλ' 
-Z//60/2	ἧττον ψαθυρὰ τῆϲ τῶν πετραίων, τῶν μέντοι τριγλῶν ψαθυρὰ μὲν οὐ 
-Z//61/1	μὴν καὶ μαλακή. ταῦτα οὖν ἔχειν ἄμφω τὰ γνωρίϲματα περὶ παντὸϲ 
-Z//61/2	ζῴου ϲαρκόϲ, τὸ μαλακόν τε καὶ ψαθυρὸν εἶναι, καὶ τούτοιϲ προϲέχων 
-Z//61/3	τὸν νοῦν ᾧ μὲν ἂν ὑπάρχῃ ϲυναμφότερον, εἰϲ κόρον ἐϲθίειν, τῶν δ' 
-Z//61/4	ἄλλων ᾧ μὲν μηδέτερον, ἀπέχεϲθαι παντάπαϲιν, ᾧ δὲ θάτερον μόνον 
-Z//61/5	ἐϲθίειν μέν ποτε καὶ τοῦδε τῶν ἄλλων ἀπορήϲαντα, φυλάττεϲθαι δὲ 
-Z//62/1	τὸν κόρον. ὥϲτε καὶ ὀνίϲκων καὶ τριγλῶν καὶ τῶν ἄλλων ἰχθύων τῶν 
-Z//62/2	πελαγίων ἐξέϲται προϲφέρεϲθαι μὴ παρόντων πετραίων καὶ μᾶλλον 
-Z//62/3	ὅϲοι διὰ νάπυοϲ ἐϲθίονται, καθάπερ ὁ ϲκορπίοϲ· ἔϲτι δὲ δή τινα γένη 
-Z//62/4	ζῴων οἷϲ ὑπάρχει μὲν τὸ ἕτερον ὧν εἶπον γνωριϲμάτων, ἀλλὰ διὰ 
-Z//62/5	τὴν ἀμετρίαν θατέρου φυλάττεϲθαι χρὴ καὶ τὴν [τοιαύτην] τούτων 
-Z//63/1	ἐδωδήν. αἱ μὲν γὰρ ἐγχέλυεϲ καὶ τὰ πλεῖϲτα τῶν μαλακίων τε καὶ 
-Z//63/2	ϲελαχίων καίτοι μαλακὴν ἔχοντα τὴν ϲάρκα διὰ τὸ γλίϲχρον καὶ φλεγ- 
-Z//63/3	ματῶδεϲ αὐτῶν ἱκανῶϲ ἐϲτι βλαβερὰ τοῖϲ λεπτυνούϲῃ διαίτῃ χρῆϲθαι 
-Z//63/4	δεομένοιϲ, οὕτω δὲ καὶ τὰ πλεῖϲτα τῶν ὀϲτρέων· οἱ δὲ τράγοι καὶ οἱ 
-Z//63/5	βόεϲ ἥκιϲτα μὲν ὑγρὰν καὶ φλεγματώδη καὶ γλίϲχραν ἔχουϲι τὴν ϲάρκα, 
-Z//63/6	βλάπτουϲι δὲ ἱκανῶϲ καὶ αὐτοὶ τῷ πάνυ ϲκληρῷ καὶ δυϲμεταβλήτῳ. 
-Z//64/1	καὶ τὰ πλεῖϲτα δὲ τῶν ὀϲτρακοδέρμων τε καὶ μαλακοϲτράκων ζῴων 
-Z//64/2	ἢ διὰ τὸ ϲυναμφότερον ἢ διὰ τὴν ϲκληρότητα τῆϲ ϲαρκὸϲ φευκτέα, 
-Z//64/3	μόνα δὲ ἐκ τῶν ϲελαχίων ἡ νάρκη τε καὶ ἡ τρυγὼν ἐπιτήδεια· καὶ 
-Z//64/4	χρῆϲθαί ποτε καὶ τούτοιϲ ἐγχωρεῖ μὴ παρόντων πετραίων, ϲκευά-
-Z//64/5	ζειν δ' ἄμεινον ἅμα τεύτλοιϲ τριπτοῖϲ ἢ τοῖϲ λευκοῖϲ ζωμοῖϲ ἀφθονώ-
-Z//64/6	τερον ἐπεμβάλλοντα πράϲου καί τι καὶ πεπέρεωϲ προϲεπιπάττοντα· 
-Z//64/7	πληϲίον δὲ τῆϲ τούτων δυνάμεώϲ εἰϲι τά τε βούγλωϲϲα καὶ αἱ ψῆτται. 
-Z//65/1	  Τῶν δ' ἄλλων ζῴων τῶν πεζῶν κριοὶ μὲν καὶ τράγοι καὶ ϲύμπαν 
-Z//65/2	δὲ τὸ τῶν προβάτων καὶ τῶν αἰγῶν γένοϲ οὐ χρηϲτὴ τροφή· μόνοιϲ 
-Z//65/3	δὲ τοῖϲ ἐρίφοιϲ εἰκότωϲ ἄν τιϲ χρῷτο· τὴν δὲ τῶν ἀρνῶν ἐδωδὴν 
-Z//66/1	φυλακτέον δι' ὑπερβάλλουϲαν ὑγρότητα. τοὺϲ δὲ ἵππουϲ καὶ τοὺϲ 
-Z//66/2	ὄνουϲ ὀνώδεϲιν ἀνθρώποιϲ ἐπιτρεπτέον ἐϲθίειν, ὥϲπερ δὴ καὶ παρδά-
-Z//66/3	λειϲ καὶ ἄρκτουϲ καὶ λέονταϲ τοῖϲ θηριώδεϲιν· ἐγγὺϲ δὲ τῆϲ τῶν ὄνων 
[0057]  [019]  []  []

-Z//67/1	ἐδωδῆϲ εἰϲι καὶ οἱ ἔλαφοι, ὥϲτε καὶ τούτων ἀφεκτέον. ἡ δὲ τοῦ λα-
-Z//67/2	γωοῦ ϲὰρξ εἰϲ μὲν τὴν ἄλλην τὴν ξηραίνουϲαν δίαιταν ἐπιτήδειοϲ, εἰϲ 
-Z//67/3	δὲ τὴν νῦν προκειμένην οὐ πάνυ χρηϲτή ἐϲτι· παχὺ γὰρ ἱκανῶϲ αἷμα 
-Z//67/4	γεννᾷ· καὶ μὲν δὴ καὶ ἡ τοῦ αἵματοϲ ἐδωδὴ ἁπάντων τῶν ζῴων 
-Z//67/5	φευκτέα καὶ πολὺ μᾶλλον εἰϲ τὴν λεπτύνουϲαν δίαιταν ἡ τοῦ τῶν 
-Z//67/6	λαγωῶν, οὕτω δὲ καὶ τὰ ϲπλάγχνα πάντα· καὶ γὰρ καὶ περιττωμα-
-Z//68/1	τικὰ καὶ δύϲπεπτα καὶ κακόχυμα. κυνῶν δὲ καὶ ἀλωπέκων ϲαρκὸϲ ἐγὼ 
-Z//68/2	μὲν οὐδὲ ἐγευϲάμην ποτὲ διὰ τὸ μὴ εἰθίϲθαι τὴν ἐδωδὴν αὐτῶν μήτε 
-Z//68/3	ἐπὶ τῆϲ Ἀϲίαϲ μήτε ἐπὶ τῆϲ Ἑλλάδοϲ, ἀλλὰ μηδὲ κατὰ τὴν Ἰταλίαν· 
-Z//68/4	ἀκούω δὲ καὶ ταῦτα πολλαχόθι ἐϲθίεϲθαι καὶ τεκμαίρομαι παραπλη-
-Z//68/5	ϲίαν εἶναι τὴν δύναμιν αὐτῶν τῇ τῶν λαγωῶν· ἔϲτι γὰρ ὁμοίωϲ ξηρὰ 
-Z//69/1	καὶ λαγὼϲ καὶ κύων καὶ ἀλώπηξ. ὥϲπερ δὲ τῶν ὑῶν τοῖϲ ἀκραίοιϲ 
-Z//69/2	χρῆϲθαι ϲυνεχωρήϲαμεν, οὕτω καὶ τῶν ἀλεκτρυόνων τοῖϲ πτεροῖϲ· οὐ 
-Z//69/3	μὴν οἵ γε ὄρχειϲ καὶ τὰ ϲπλάγχνα λεπτυνούϲῃ διαίτῃ χρηϲτά· καὶ 
-Z//69/4	αὐτοῖϲ δὲ τοῖϲ ϲώμαϲι τῶν ἀλεκτρυόνων οὐ κωλύω χρῆϲθαι εἰ γυμνά-
-Z//69/5	ζοιτό τιϲ καὶ μάλιϲτα τῶν ἐν ὄρεϲι τεθραμμένων, ἀγυμνάϲτῳ δὲ με-
-Z//69/6	τρίωϲ ἅπτεϲθαι προϲήκει καὶ ἀλεκτρυόνων ἐδωδῆϲ καὶ περιϲτερῶν καὶ  
-Z//70/1	τρυγόνων. καίτοι ξηροτέρα τὴν κρᾶϲιν ἡ τρυγών ἐϲτι καὶ μάλιϲτα ἡ 
-Z//70/2	ὀρεία, ὥϲτε τὴν τοιαύτην κἂν ἀλύπωϲ ἐϲθίοι τιϲ· χρὴ δὲ μὴ πρόϲφα-
-Z//70/3	τον ἀλλ' ἕωλον ἐργαϲάμενον ἡμέρᾳ μιᾷ τοὐλάχιϲτον οὕτωϲ ἐϲθίειν οὐ 
-Z//70/4	τρυγόνα μόνον ἀλλὰ καὶ πέρδικα καὶ τἆλλα πάντα τὰ μετρίωϲ ϲκλη-
-Z//71/1	ρὰν ἔχοντα τὴν ϲάρκα. φάττα μὲν οὖν πρὸϲ τῷ ϲκληροτέραν ἔχειν 
-Z//71/2	καὶ περιϲτερῶν καὶ τρυγόνων καὶ περδίκων τὴν ϲάρκα καὶ δύϲπεπτόϲ 
-Z//71/3	ἐϲτι καὶ περιττωματική, πέρδικεϲ δὲ καὶ τρυγόνεϲ οὔτ' ἐϲχάτωϲ ϲκλη-
-Z//71/4	ρὰϲ ἔχουϲι τὰϲ ϲάρκαϲ οὔτε δυϲπέπτουϲ οὔτε κακοχύμουϲ, ἀλλὰ καὶ 
-Z//71/5	τὸ ϲκληρὸν αὐτῶν ἡμέρᾳ μιᾷ φυλαχθειϲῶν νεκρῶν μεταπίπτει ῥᾳδίωϲ 
-Z//71/6	καὶ γίνονται ψαθυραὶ καὶ εὔπεπτοι πάντῃ· καὶ γὰρ χρηϲτὴν τροφὴν 
-Z//71/7	διδόαϲι τῷ ϲώματι καὶ γλίϲχρον ἥκιϲτα γεννῶϲιν αἷμα καὶ πάχουϲ καὶ 
-Z//71/8	λεπτότητοϲ ἐν τῷ μέϲῳ καθεϲτηκόϲ, ὅπερ οἶμαι τοῖϲ ὑγιεινοῖϲ ἐδέϲμαϲι 
-Z//71/9	προϲήκειν μάλιϲτα. 
-Z//72/1	  Περὶ μὲν δὴ τούτων αὐτάρκωϲ εἴρηται· περὶ δὲ τῶν ὑπολοί-
-Z//72/2	πων αὖθιϲ ῥητέον. αἱ ῥίζαι τῶν λαχάνων ἅπαϲαι μὲν ὡϲ οὕτω φάναι 
-Z//72/3	περιττωματικαί τέ εἰϲι καὶ δύϲπεπτοι, πρὸϲ μέντοι τὰ παρόντα καὶ αἱ 
-Z//72/4	τοῦ δαύκου καὶ αἱ τῆϲ καροῦϲ οὐδὲν ἔχουϲι βλαβερὸν ὥϲπερ οὐδ' 
-Z//72/5	ἐπιτήδειον· ἐναντιώταται δὲ αἱ γογγυλίδεϲ ὁμοίωϲ ὀλίγου δεῖν τοῖϲ 
-Z//73/1	βολβοῖϲ, ἁπάντων δὲ χείριϲτοι μύκητεϲ. οὕτω δὲ καὶ τὰϲ ῥίζαϲ ὑπο-
-Z//73/2	πτεύειν ἁπάντων δεῖ, ὅϲαι γε τὸ δακνῶδεϲ οὐκ ἔχουϲι καὶ δριμὺ καὶ 
-Z//73/3	θερμὸν ἐν τῇ γεύϲει, ὥϲτε καὶ τὰϲ τῶν τεύτλων φυλάττεϲθαι προϲήκει· 
-Z//73/4	καὶ τοῦτο δὲ τὸ λάχανον ἥκιϲτα φλεγματῶδεϲ, ἀλλ' ὅμωϲ καὶ τὰϲ 
-Z//74/1	τούτων ῥίζαϲ φευκτέον. τί δεῖ λέγειν περὶ μαλαχῶν; ὧν οὐχ αἱ ῥίζαι 
-Z//74/2	μόνον οὐδὲ ὁ καυλὸϲ ἀλλὰ καὶ τὰ φύλλα φλεγματώδη γεννᾷ χυμόν, 
-Z//74/3	ἧττον δέ εἰϲι βλαβεραί· πρὸϲ γοῦν τὴν λεπτύνουϲαν δίαιταν αἱ ἄγριαι 
-Z//74/4	τῶν κηπευομένων εἰϲὶ καλλίουϲ· ἔϲτι δὲ ἐκ ταὐτοῦ γένουϲ καὶ τὰ ὕδνα 
-Z//74/5	τούτοιϲ, πλὴν ὅϲον ἐν ψαμμώδει τε καὶ ἧττον ὑγρᾷ ϲυνίϲταται γῇ καὶ 
-Z//75/1	ταύτῃ τῶν μυκήτων ἀπολείπεται τῆϲ κακίαϲ. ἑνὶ δὲ λόγῳ ϲυμπάϲαϲ 
-Z//75/2	μὲν τὰϲ ῥίζαϲ δυϲπέπτουϲ ὑποπτεύειν, γεύεϲθαι δὲ μόνων τῶν θερ-
-Z//75/3	μῶν τε καὶ δριμέων, ὥϲπερ ϲκορόδου τε καὶ κρομύου καὶ ῥαφανίδοϲ, 
-Z//75/4	καὶ τούτων ὡϲ φαρμάκου μᾶλλον ἢ ὡϲ ἐδέϲματοϲ. 
-Z//76/1	  Ἀλλὰ γὰρ καὶ περὶ τῶν ῥιζῶν ἀρκεῖ τοϲαῦτα· μετιέναι δ' 
-Z//76/2	ἤδη καιρὸϲ ἐπὶ τοὺϲ τῶν δένδρων καρπούϲ· εἰϲὶ δ' οὐκ ὀλίγοι τούτων 
-Z//76/3	ὑγροὶ καὶ ψυχροὶ καὶ μάλιϲθ' ὅϲουϲ οὐδ' εἰϲ ἀπόθεϲιν ἀγαγεῖν ἔϲτιν· 
-Z//76/4	ἥκιϲτα δ' ἂν λυποῖτό τιϲ ὑπὸ τῶν λαπαττόντων τὴν κοιλίαν, ὥϲπερ  
-Z//76/5	τὰ μόρα λαπάττει καὶ τούτων ἐφεξῆϲ τὰ κοκκύμηλα καὶ τὰ κεράϲια καὶ 
-Z//76/6	τὰ ϲῦκα· τὰ δὲ βραδύπορα χείρω πάντων καὶ μᾶλλον εἰ καὶ ϲκληρὰ 
-Z//77/1	τοῖϲ ϲώμαϲιν ὑπάρχει. ἀλλὰ τούτων μὲν μὴ γεύεϲθαι μηδενὸϲ πλὴν 
-Z//77/2	τῶν εἰϲ ἀπόθεϲιν ἐπιτηδείων, οἷάπερ ἐϲτὶν ἀπίων τε καὶ μήλων καὶ 
-Z//77/3	ϲταφυλῶν οὐκ ὀλίγα γένη, τὰ δὲ μαλακώτερα μᾶλλον ἐϲθίειν τῶν 
-Z//77/4	ϲκληροτέρων, οὐ μὴν εἰϲ κόρον γε οὐδενὸϲ τούτων, οὔτε τῶν μήλων 
-Z//77/5	τῶν Περϲικῶν οὔτε τῶν Ἀρμενίων ἃ δὴ πρεκόκια καλοῦϲι Ῥωμαῖοι, 
-Z//78/1	ἔτι δὲ μᾶλλον καὶ τῶν ὀνομαζομένων Ϲηρικῶν. καὶ μὴν καὶ τὰ μύρτα 
-Z//78/2	καὶ τὰ διόϲπυρα καὶ τἆλλα ὅϲα τούτοιϲ ἔοικεν οὐκ ἐπιτήδεια· καὶ τοῖϲ 
-Z//78/3	οὔοιϲ δὲ καὶ τοῖϲ μεϲπίλοιϲ εἰϲ ἄλλα μὲν ὀρθῶϲ ἄν τιϲ χρῷτο, πρὸϲ 
-Z//78/4	δὲ τὴν λεπτύνουϲαν δίαιταν οὐκ ἐπιτήδεια, καὶ μάλιϲτα τὰ μέϲπιλα· 
-Z//78/5	καὶ καθόλου δ' εἰπεῖν ὅϲα ϲφοδρῶϲ αὐϲτηρὰ καὶ ϲτρυφνά, μοχθηρὰ τῇ 
-Z//78/6	διαίτῃ ταύτῃ, ϲυμφέρει δὲ μόνοιϲ τοῖϲ κατὰ κοιλίαν ῥεύμαϲιν ἢ ἐκλύτῳ 
-Z//79/1	ϲτομάχῳ καὶ γαϲτρί. τῶν δὲ εἰϲ τὸν χειμῶνα φυλαχθῆναι δυναμένων 
-Z//79/2	ἐπιτηδειότατα πάντων ἐϲτὶν ἰϲχάδεϲ τε καὶ κάρυα 〈***********〉 καὶ 
-Z//79/3	τὰ πιϲτάκια· πρὸϲ γοῦν ταύτην οὐ φαῦλαι καὶ τῶν ἀμυγδαλῶν αἱ 
-Z//80/1	ὑπόπικροι. τὰ δὲ Ποντικὰ καλούμενα κάρυα ϲκληρότερά τε τούτων 
-Z//80/2	ἐϲτὶ καὶ οὐδὲν ἔχει τῶν ἐν τοῖϲ ϲπλάγχνοιϲ περιττωμάτων ῥυπτικόν· 
-Z//80/3	αἱ δὲ κάϲτανοι καὶ αἱ βάλανοι χείριϲται μὲν αἱ ὠμαί, μοχθηραὶ δὲ 
-Z//81/1	κἂν ἑψηθῶϲιν ἢ ὀπτηθῶϲιν ἢ φρυγῶϲιν. ἐλαῖαι δὲ μέϲον πώϲ εἰϲιν 
-Z//81/2	ἔδεϲμα πρόϲ γε τὰ παρόντα, ὥϲτε οὔτε ἐπαινεῖν ἔχοιμι ἂν οὔτε ψέ-
-Z//81/3	γειν οὐδὲν ἀξιόλογον, ὥϲπερ οὐδὲ τὰϲ κρεμαϲθείϲαϲ ϲταφυλάϲ· αἱ δὲ 
-Z//81/4	ἐν τοῖϲ ϲτεμφύλοιϲ ἢ βρυτίοιϲ ἢ ὅπωϲ ἂν ὀνομάζειν ἐθέλῃϲ ἀποτιθέ-
-Z//81/5	μεναι ταῖϲ μὲν τῆϲ γαϲτρὸϲ ἀρρωϲτίαιϲ οὐκ ἀνεπιτήδειοι, χείρουϲ δὲ 
-Z//81/6	εἰϲ τὰ παρόντα, καὶ τούτων ἔτι μᾶλλον αἱ εἰϲ οἶνον ἐμβαλλόμεναι. 
-Z//82/1	αἱ δὲ ἀϲταφίδεϲ, ὅϲαι μήπω ϲτρυφναί, ϲπληνὶ καὶ ἥπατι μεγάλοιϲ οὐκ 
-Z//82/2	ἀγαθαί, βελτίουϲ δὲ εἰϲ τὰ κατὰ θώρακα καὶ πνεύμονα πάθη· καὶ μὲν 
-Z//82/3	δὴ καὶ τῶν ῥοιῶν αἱ ϲτρυφναὶ μοχθηραὶ μὲν εἰϲ ταῦτα, βελτίουϲ δὲ 
-Z//83/1	εἰϲ τὰϲ τῆϲ γαϲτρὸϲ ἀρρωϲτίαϲ. τοὺϲ δ' ἄλλουϲ τῶν δένδρων καρποὺϲ 
-Z//83/2	ἀπὸ τούτων ὁρμώμενοϲ κρῖνε· οἱ μὲν γὰρ ϲκληροὶ καὶ ϲτρυφνοὶ πάν-
-Z//83/3	τεϲ εἰϲὶ μοχθηροί, τῶν δ' ἄλλων γεύεϲθαι τὰ μέτρια, ὥϲτε κἂν εἰ 
-Z//83/4	διαφερούϲαϲ τι ποιότηταϲ ἔχοι κατὰ τὰ μόρια, τὰ μὲν ὀξέα τε καὶ 
-Z//83/5	δριμέα τῶν μερῶν αὐτοῦ προϲφέρεϲθαι χρή, τὰ δ' ἄλλα φυλάττεϲθαι· 
-Z//83/6	πολλὰ δ' ἂν εὕροιϲ τοιαῦτα, καθάπερ καὶ τὸ Μηδικὸν μῆλον, ὃ κίτρον  
-Z//83/7	ὀνομάζομεν· ἔϲτι γὰρ αὐτοῦ δριμὺϲ μὲν ὁ φλοιόϲ, ὀξὺ δὲ τὸ ἔνδον, 
-Z//83/8	παχύχυμοϲ δὲ καὶ φλεγματώδηϲ ἡ ϲάρξ. 
-Z//84/1	  Τῶν δὲ ἐν ὄξει καὶ ἅλμῃ δυναμένων ἀποτίθεϲθαι τοϲοῦτον 
-Z//84/2	ὑπηλλάχθαι χρὴ νομίζειν τὴν ἀρχαίαν δύναμιν ὅϲον ἐκ τῆϲ ϲκευαϲίαϲ 
-Z//84/3	ἠλλοιώθηϲαν· ὅτι δ' ὄξοϲ καὶ ἅλμη τῶν τεμνόντων καὶ λεπτυνόντων, 
-Z//85/1	οὐδεὶϲ ἀγνοεῖ. ταῦτ' ἄρα καὶ τῶν ἰχθύων οἱ ταριχευθέντεϲ ἱκανώτατα 
-Z//85/2	λεπτύνουϲι καὶ τέμνουϲι τοὺϲ παχεῖϲ χυμοὺϲ καὶ γλίϲχρουϲ· ἐκλέγεϲθαι 
-Z//85/3	δὲ καὶ τούτων ὅϲοι φύϲει μαλακόϲαρκοι, τοὺϲ δὲ κητώδειϲ φυλάττεϲθαι 
-Z//85/4	καὶ πολὺ δὴ τούτων ἔτι μᾶλλον αὐτὰ δὴ τὰ κήτη· γεύεϲθαι δὲ εἰ 
-Z//85/5	βούλοιτό τιϲ καὶ τούτων ἀπορίᾳ τῶν βελτιόνων ἢ καὶ ἄλλωϲ ὀρεχθείϲ, 
-Z//85/6	ἤτοι δι' ὑποτρίμματοϲ δριμέοϲ, οἷον καὶ τὸ τοῦ νάπυόϲ ἐϲτι〈ν, ἢ καὶ〉 
-Z//86/1	δι' ἐλαίου καὶ ὄξουϲ μόνον ἁρμόττει. καθόλου δὲ περὶ πάντων ἐδε-
-Z//86/2	ϲμάτων τοῦτ' ἐπίϲταϲθαι χρὴ κοινόν, ὡϲ εἴτ' ἀποτεθείη διά τινοϲ τῶν 
[0057]  [019]  []  []

-Z//86/3	εἰρημένων εἴτε ϲκευαϲθείη, μέγιϲτον αὐτοῖϲ τοῦθ' ὑπάρχει πρὸϲ τὸ 
-Z//86/4	λεπτύνειν· ὥϲτε καὶ αὐτὸν ἕκαϲτον ὅτῳ πρόκειται τοιαύτηϲ διαίτηϲ 
-Z//86/5	ϲκοπὸϲ ἐπιτεχνᾶϲθαι δεῖ δι' ὄξουϲ καὶ ὀξυμέλιτοϲ ἐϲκευαϲμένα προϲ-
-Z//86/6	φέρεϲθαι τῶν ἐδεϲμάτων τὰ πλεῖϲτα καὶ προταριχεύειν αὐτῶν ὅϲα 
-Z//86/7	δυνατόν· ταριχευθέντων δή τοι καὶ τῶν χοιρείων κρεῶν γεύοιτο ἄν 
-Z//86/8	τιϲ ἀϲφαλῶϲ, ἄλλωϲ δὲ φυλάττεϲθαι χρὴ καὶ ταῦτα παχὺν καὶ γλί-
-Z//86/9	ϲχρον γεννῶντα χυμόν. 
-Z//87/1	  Ἐπεὶ δὲ καὶ περὶ τούτων αὐτάρκωϲ διῄρηται, λείποιτ' ἂν ἔτι 
-Z//87/2	καὶ περὶ μέλιτοϲ καὶ οἴνου καὶ γάλακτοϲ διελθεῖν, καὶ πρῶτόν γε περὶ 
-Z//87/3	μέλιτοϲ, ἐπειδὴ μόνον ὡϲ ἔποϲ εἰπεῖν τῶν γλυκέων [καὶ] οὐκ ἐδεϲμά-
-Z//87/4	των μόνον ἀλλὰ καὶ πομάτων ἀκριβῶϲ λεπτοῦ τὴν ϲύϲταϲιν χυμοῦ 
-Z//88/1	γεννητικὸν ὑπάρχει. τῶν γὰρ οἴνων οἳ ἂν ὦϲι γλυκεῖϲ ἱκανῶϲ ἅπαν-
-Z//88/2	τεϲ παχέοϲ αἵματόϲ εἰϲι γεννητικοί· καὶ γὰρ μέλανέϲ εἰϲιν οὗτοι καὶ 
-Z//88/3	παχεῖϲ τὴν ϲύϲταϲιν, ἔτι δὲ μᾶλλον τῶν οἴνων τὸ ϲίραιον ὀνομαζό-
-Z//89/1	μενον· ἔϲτι δὲ τοῦτο γλεῦκοϲ ἐπὶ πλεῖϲτον ἑψημένον. οἶδα δέ τιναϲ 
-Z//89/2	οὕτωϲ ὀνομάζονταϲ καὶ τὸ τῶν ἰϲχάδων ἀφέψημα· ἔϲτι δὲ καὶ τοῦτο 
-Z//89/3	παραπλήϲιον μοχθηρῷ μέλιτι καί τινα καὶ αὐτὸ δύναμιν ἔχει τμητι-
-Z//89/4	κήν, ἀλλ' ἀπολείπεται μέλιτοϲ οὐκ ὀλίγον, καὶ πολὺ δὴ μᾶλλον αἱ 
-Z//89/5	ἰϲχάδεϲ αὐταί, τὰ δὲ ϲῦκα πολὺ καὶ τούτων ἔτι μᾶλλον, ὥϲτε ἐκπεπτω-
-Z//90/1	κέναι τῆϲ λεπτυνούϲηϲ ἰδέαϲ. ὅϲα μὲν οὖν ἀκριβῶϲ πέπονα ϲῦκα, τῆϲ μέ- 
-Z//90/2	ϲηϲ ὕληϲ τῶν ἐδεϲμάτων ἐϲτίν, ἣν οὔτε λεπτύνειν οὔτε παχύνειν ἱκα-
-Z//90/3	νῶϲ τοὺϲ χυμοὺϲ εἰπεῖν ἐγχωρεῖ· τὰ δ' ἄλλα πάντα τῆϲ μέϲηϲ ἐϲτὶ 
-Z//90/4	κατωτέρω· παχύχυμά τε γάρ ἐϲτι καὶ ψυχρὰ καὶ δύϲπεπτα καὶ φυϲώδη 
-Z//90/5	τὰ μηδέπω καλῶϲ πέπειρα, καθάπερ ὁ γλεύκινοϲ οἶνοϲ· ἓν δ' αὐτοῖϲ 
-Z//91/1	ἀγαθὸν ὑπάρχει τὸ ταχέωϲ διεξιέναι καὶ ταύτῃ ϲμικρὰ βλάπτειν. καὶ 
-Z//91/2	μὲν δὴ καὶ ϲταφυλαὶ γλυκεῖαι τῆϲ αὐτῆϲ εἰϲι φύϲεωϲ, καὶ μᾶλλον ἔτι 
-Z//91/3	τούτων αἱ τῶν φοινίκων βάλανοι· αἱ μὲν γὰρ κατὰ τὴν Ἀλεξάνδρειαν 
-Z//91/4	καὶ Κύπρον καὶ Φοινίκην καὶ Λυκίαν καὶ Κιλικίαν οὐδὲ τὴν ἀπόθεϲιν 
-Z//91/5	ὑπομένουϲιν, ἀλλ' ὡϲ ὀπῶραι μόνον ἐϲθίονται διὰ περιττὴν ὑγρότητα 
-Z//91/6	ϲηπόμεναι ῥᾳδίωϲ· τῶν δ' ἄλλων τῶν εἰϲ ἀπόθεϲιν ἐϲκευαϲμένων 
-Z//91/7	ἐλάττων μὲν ἡ βλάβη, παχὺϲ δὲ οὐδὲν ἧττον καὶ τούτων ὁ χυμόϲ, 
-Z//91/8	ὥϲτε φυλάττεϲθαι χρὴ τὴν ἐδωδὴν αὐτῶν ἐν τοῖϲ εἰρημένοιϲ πάθεϲιν. 
-Z//92/1	  Ἥκιϲτα δ' ἂν ὑπίδοιτό τιϲ οἴνουϲ γλυκεῖϲ ὅϲοι καθαροὶ καὶ διαυ-
-Z//92/2	γεῖϲ εἰϲι καὶ τὴν χροιὰν ὠχροὶ καὶ ξανθοί· λευκὸν δὲ οὐδ' ἂν εὕροιϲ 
-Z//92/3	οἶνον ἅμα καὶ γλυκύν, ὥϲπερ οὐδὲ τῶν ξανθῶν αὐτῶν ϲφόδρα 
-Z//92/4	γλυκύν· εἰϲὶ δὲ ϲύμπαντεϲ οἱ τοιοῦτοι οἶνοι μέϲου τὴν ϲύϲταϲιν 
-Z//93/1	χυμοῦ γεννητικοί. οἱ μὲν γὰρ παχεῖϲ τε ἅμα καὶ μέλανεϲ καὶ γλυκεῖϲ 
-Z//93/2	παχέοϲ αἵματοϲ πληροῦϲι τὰϲ φλέβαϲ, οἱ δὲ λευκοὶ καὶ λεπτοὶ τέ-
-Z//93/3	μνουϲί τε τοὺϲ παχεῖϲ χυμοὺϲ καὶ καθαίρουϲι δι' οὔρων τὸ αἷμα, μέ-
-Z//93/4	ϲοι δ' αὐτῶν ὄντεϲ τὴν ἰδέαν οἱ ξανθοί τε ἅμα καὶ γλυκεῖϲ καὶ διαυ-
-Z//93/5	γεῖϲ μέϲοι πώϲ εἰϲι καὶ τὴν δύναμιν, οὔτε παχύνοντεϲ τοὺϲ χυμοὺϲ 
-Z//94/1	τοῖϲ μέλαϲιν ὁμοίωϲ οὔτ' εἰϲ οὔρηϲιν ὁρμῶντεϲ ὡϲ οἱ λευκοί. εἰϲὶ δὲ 
-Z//94/2	οὗτοι πολλοὶ καθ' ἕκαϲτον ἔθνοϲ, ἀλλ' ἐπιφανεῖϲ ἐξ αὐτῶν ὅ τε Ἀριού-
-Z//94/3	ϲιοϲ καὶ ὁ Λέϲβιοϲ καὶ ὁ Φαλερῖνοϲ καὶ ὁ Τμωλίτηϲ καὶ ὁ Θηραῖοϲ, 
-Z//94/4	οἷϲ τεκμαιρόμενοϲ καὶ τοὺϲ ὁμοίουϲ ἐκλέγεϲθαι· χρηϲτὸν γὰρ οἱ τοι-
-Z//95/1	οῦτοι πάντεϲ αἷμα καὶ ϲύμμετρον τῷ πάχει γεννῶϲι χυμόν. ὄντεϲ δ' 
-Z//95/2	αὐτῶν οἱ πλεῖϲτοι εὐώδειϲ καὶ θερμότεροι τῶν ἄλλων οἴνων εὐλόγωϲ 
-Z//95/3	ἅπτονται τῆϲ κεφαλῆϲ, καὶ ταύτῃ φυλακτέον τοῖϲ τε κεφαλαίᾳ κά-
-Z//95/4	μνουϲι καὶ ἡμικρανίᾳ καὶ τοῖϲ ἄλλωϲ κεφαλαλγοῦϲιν ἐπιλήπτοιϲ τε 
-Z//96/1	καὶ μανιώδεϲι καὶ ϲυλλήβδην εἰπεῖν οἷϲ πέπονθεν ἡ κεφαλή. τὰ δὲ 
-Z//96/2	κατὰ θώρακα καὶ πνεύμονα χωρὶϲ πυρετοῦ πάθη πάντα τὰ χρόνια  
-Z//96/3	μεγάλωϲ ὑπὸ τῶνδε τῶν οἴνων ὀνίναται καὶ μάλιϲθ' ὅϲα διὰ πτυ-
-Z//96/4	ϲμάτων ἐκκαθαίρεται· δεῖται γὰρ οὐ τέμνεϲθαι μόνον καὶ θερμαίνεϲθαι 
-Z//96/5	τὰ μέλλοντα καλῶϲ ἀποπτυϲθῆναι, ἀλλὰ καὶ μετρίωϲ ὑγραίνεϲθαι· ὡϲ 
-Z//96/6	τά γε περαιτέρω τοῦ καιροῦ ξηρὰ καὶ γλίϲχρα πτύϲματα καὶ βῆχαϲ 
-Z//96/7	ἐγείρει ϲφοδρὰϲ τῷ βιαίῳ τῆϲ διεξόδου καὶ κίνδυνον ἐπάγει ῥήξεωϲ 
-Z//97/1	ἀγγείου. ταῦτ' ἄρα καὶ οἱ παχεῖϲ τῶν οἴνων καὶ γλυκεῖϲ τῷ μόνιμον 
-Z//97/2	ἔχειν τὴν ὑγρότητα διὰ τὸ πάχοϲ, ὅταν ἅμα λεπτύνουϲι φαρμάκοιϲ 
-Z//97/3	προϲφέρωνται, χρηϲτοὶ τοῖϲ κατὰ θώρακα καὶ πνεύμονα πάθεϲιν ὑπάρ-
-Z//97/4	χουϲιν· ἀλλ' οὔτ' αὐϲτηρᾶϲ οὔτε ϲτρυφνῆϲ οὔτε ὅλωϲ ϲτυφούϲηϲ αὐτοῖϲ 
-Z//97/5	χρὴ μετεῖναι δυνάμεωϲ, ἀλλ' ἐπὶ τὸ μελιτῶδεϲ μᾶλλον ἐν ὀϲμῇ καὶ 
-Z//98/1	γεύϲει καὶ τῇ ϲυμπάϲῃ δυνάμει προϲεληλυθέναι. τοιοῦτόϲ ἐϲτιν ὁ ἀπὸ 
-Z//98/2	τῆϲ Παμφυλίαϲ οἶνοϲ ὁ καὶ Ϲκυβελίτηϲ ὀνομαζόμενοϲ· ἀρκεῖ γὰρ οἷον 
-Z//98/3	κανόνα καὶ ϲκοπὸν τοῦτον ἔχειν εἰϲ τοὺϲ ὁμοίουϲ ἅπανταϲ· ἄριϲτοϲ 
-Z//98/4	μὲν γὰρ οὗτοϲ τῶν ὁμογενῶν, μὴ παρόντοϲ δὲ αὐτοῦ καὶ Θηραίῳ 
-Z//99/1	χρήϲαιτ' ἄν τιϲ καὶ προτρόπῳ καὶ Θηρίνῳ καὶ Καρυΐνῳ. μέλανοϲ δ' 
-Z//99/2	οἴνου γλυκέοϲ ἅμα καὶ αὐϲτηροῦ παράδειγμα τὸν ἐκ τῆϲ Κιλικίαϲ οἶνον 
-Z//99/3	ἔχοιϲ ἄν, ὃν Ἀβάτην ὀνομάζουϲιν· ἄχρηϲτοϲ δ' οὗτοϲ ἅπαϲίν ἐϲτι τοῖϲ 
-Z//99/4	κατὰ θώρακα καὶ πνεύμονα πάθεϲιν ὑπὲρ ὧν ὁ λόγοϲ ἐνέϲτηκε καὶ 
-Z//99/5	ἔτι μᾶλλον ὅϲοι ϲτρυφνοὶ μὲν ἐπιφανῶϲ εἰϲι, γλυκύτητοϲ δὲ ἢ οὐδό-
-Z//100/1	λωϲ ἢ παντάπαϲιν ἀμυδρῶϲ μετέχουϲιν. ἄδοξοι δ' οἱ τοιοῦτοι πάντεϲ 
-Z//100/2	εἰϲὶ καὶ διὰ τοῦτο λανθάνουϲι τοὺϲ πολλοὺϲ καίτοι πολλαχόθι γεννώ-
-Z//100/3	μενοι τῷ μήτε τοῖϲ ἐμπόροιϲ λυϲιτελεῖν αὐτοὺϲ ὠνεῖϲθαι μήθ' ὑπὸ 
-Z//100/4	τῶν κεκτημένων ϲπουδάζεϲθαι· ϲτρυφνὸν γὰρ ἅμα καὶ παχὺν οἶνον 
-Z//100/5	μέλανα τίϲ ἂν ἢ εἰϲ ϲυμπόϲιον παραϲκευάϲειεν ἢ εἰϲ γάμουϲ ἢ εἰϲ 
-Z//101/1	θεῶν θυϲίαν ἢ εἰϲ ἄλλην τινὰ εὐφροϲύνην; καὶ γὰρ πλήϲμιοι καὶ βρα-
-Z//101/2	δύποροι καὶ τὰϲ διαχωρήϲειϲ ἐπέχουϲιν ἀμφοτέραϲ, τάϲ τε κατὰ γα-
-Z//101/3	ϲτέρα καὶ οὐχ ἧττον αὐτῶν τὰϲ ἐπὶ κύϲτιν [καὶ μεϲάραιον], κἀπὶ 
-Z//101/4	πλεῖϲτον ἐν τοῖϲ ὑποχονδρίοιϲ μένουϲι καὶ ῥᾳδίωϲ ἀποξύνονται καὶ 
-Z//101/5	εἰϲ ἔμετον χωροῦϲι, μόνοιϲ δ' εἰϲὶν ἐπιτήδειοι τοῖϲ κατὰ γαϲτέρα ῥεύ-
-Z//102/1	μαϲιν οὐδὲ τούτοιϲ εἰϲ κόρον πινόμενοι. τοιοῦτοϲ οἶνοϲ οὐκ ὀλίγοϲ 
-Z//102/2	ἐν Αἰγαῖϲ ταῖϲ Αἰολίϲι γεννᾶται ἐν τῷ πεδίῳ καί τιϲ ἕτεροϲ ὅμοιοϲ  
-Z//102/3	αὐτῷ κατὰ τὴν ἀϲτυγείτονα πόλιν Περγάμου Περπερήναν, καὶ πίνου-
-Z//102/4	ϲιν οἱ μὲν ἐπιχώριοι πάντεϲ αὐτοὺϲ ὑπὸ ϲυνηθείαϲ ἀλύπωϲ· καὶ γὰρ 
-Z//102/5	καὶ καταπαύουϲιν ἐν τῷ προϲήκοντι μέτρῳ τὴν πόϲιν· οὐκ ἀλύπωϲ 
-Z//102/6	δὲ οἵ τε ἀήθειϲ ἅπαντεϲ καὶ ὅϲοι περαιτέρω τοῦ μέτρου προϲφέρονται. 
-Z//103/1	τρέφουϲι δ' οὗτοι φανερῶϲ τὰ ϲώματα τῶν πινόντων, καὶ οἶδά τιναϲ 
-Z//103/2	τῶν ἐπιχωρίων νεανίϲκων τῶν ἀμφὶ παλαίϲτραν ἐχόντων εἰϲ εὐεξίαν 
-Z//103/3	αὐτοῖϲ προϲχρωμένουϲ οὐδὲν ἧττον χοιρείων κρεῶν ἐδωδῆϲ. 
-Z//104/1	  Ἀλλὰ γὰρ οὗτοι ἐναντιώτατοι τῇδε τῇ διαίτῃ, καὶ οὐ χρὴ μέμ-
-Z//104/2	φεϲθαι τὸν λόγον ὡϲ ἄλλα μὲν ἐπαγγειλάμενον, ἄλλα δὲ διδάϲκειν 
-Z//104/3	ἐπιχειροῦντα· χρὴ γὰρ οὐ τὰ λεπτύνοντα μεταδιώκειν μόνον ἀλλὰ καὶ 
-Z//104/4	φεύγειν τὰ παχύνοντα τὸν λεπτυνούϲῃ διαίτῃ καλῶϲ χρήϲαϲθαι προ-
-Z//105/1	αιρούμενον. οὕτω τοι καὶ αὐτὴν ὅλην τὴν ἰατρικὴν οὐχ ὑγιεινῶν μό-
-Z//105/2	νον ἀλλὰ καὶ νοϲωδῶν ἐπιϲτήμην εἶναί φαμεν, καὶ οὐχ ἧττόν γε νο-
-Z//105/3	ϲωδῶν ἢ ὑγιεινῶν· καὶ γὰρ οὐδ' 〈ἂν〉 βλάπτοιτό τιϲ ἧττον ἐκ τοῦ 
-Z//106/1	περιπίπτειν τοῖϲ νοϲώδεϲιν ἢ ἀπέχεϲθαι τῶν ὑγιεινῶν. ἁπάντων οὖν 
-Z//106/2	ἐπιϲτήμην ἔχειν προϲήκει τὸν καλῶϲ γένει θατέρῳ προϲχρηϲόμενον 
[0057]  [019]  []  []

-Z//106/3	ἀλλὰ τῶν μὲν πρώτων τε καὶ δι' † αὐτὴν αἱρετὴν 〈*****〉· ἔϲτι δὲ 
-Z//106/4	καὶ τρίτον τι γένοϲ 〈μέϲον〉 ἀμφοῖν, ὃ μήτ' ὠφελεῖ μήτε βλάπτει, καὶ 
-Z//106/5	χρὴ τοῦτο γινώϲκειν οὔτ' εἰϲ αἵρεϲιν ὑγιεινὸν οὔτ' εἰϲ βλάβην νοϲῶ-
-Z//106/6	δεϲ· ἀλλ' εἰ μὲν παρείη ποτέ, μὴ μάτην αὐτὸ φεύγωμεν ὡϲ βλάπτον, 
-Z//107/1	εἰ δ' ἀπείη, μὴ μάτην αὐτὸ ζητῶμεν ὡϲ ὠφελοῦν. ἐν τούτῳ τῷ γένει 
-Z//107/2	καὶ πρὸϲ τοὺϲ κάμνοντάϲ εἰϲι χάριτεϲ τοῖϲ ἰατροῖϲ· τὸ μὲν γὰρ βλα-
-Z//107/3	βερὸν αἰτοῦϲιν αὐτοῖϲ οὐκ ἄν τιϲ ϲυγχωρήϲειεν, ὥϲπερ οὐδ' εἰ φεύγοιεν 
-Z//107/4	τὸ ϲυμφέρον, τὰ δ' οὐδέτερα καὶ φεύγουϲι καὶ διώκουϲι τοῖϲ κάμνουϲι 
-Z//107/5	ϲυγχωρητέον ϲκοπὸν ἐν αὐτοῖϲ οὐ τὴν ὠφέλειαν ἢ τὴν βλάβην ὥϲπερ 
-Z//107/6	ἐν τοῖϲ ὑγιεινοῖϲ τε καὶ νοϲώδεϲιν, ἀλλὰ τὴν ἐπιθυμίαν τοῦ κάμνοντοϲ 
-Z//108/1	ποιούμενον. ἔϲτι δὲ οὐχ ἁπλῶϲ μία φύϲιϲ ἐδεϲμάτων ἢ πομάτων ἢ 
-Z//108/2	ὅλωϲ διαιτημάτων ὑγιεινὴ καὶ νοϲώδηϲ καὶ οὐδετέρα, ἀλλ' ἐν τῷ πρόϲ 
-Z//108/3	τι πάντα τὰ τοιαῦτα λέγεται· ὧν οὖν ἐμνημόνευϲα κατ' ἀρχὰϲ τοῦδε 
-Z//108/4	τοῦ λόγου νοϲημάτων, ὑγιεινὴ μὲν ἡ λεπτύνουϲα δίαιτα, νοϲώδηϲ δὲ 
-Z//108/5	ἡ παχύνουϲα, μέϲη δ' ἀμφοῖν ᾗ μηδέτερον ὑπάρχει ϲαφῶϲ, ἀλλ' ὡϲ 
-Z//108/6	ἂν διακείμενα παραλάβῃ τὰ ἐν τῷ ϲώματι, τοιαῦτα φυλάττει. 
-Z//109/1	  Καὶ δὴ τούτων οὕτωϲ ἐχόντων αὖθιϲ ἐπὶ τὸ προκείμενον ἰτέον. 
-Z//109/2	ἐν δὲ τῷ καθόλου γνωϲτέον, ὥϲπερ ἐπὶ θώρακόϲ τε καὶ πνεύμονοϲ 
-Z//109/3	οἱ γλυκεῖϲ τῶν οἴνων ἅμα τινὶ τῶν λεπτυνόντων φαρμάκων ἐκκαθαί-
-Z//109/4	ρουϲι τοὺϲ παχεῖϲ καὶ γλίϲχρουϲ χυμοὺϲ καὶ φλεγματώδειϲ, οὕτωϲ ἐν 
-Z//109/5	οἷϲ ἧπαρ ἢ ϲπλὴν μέγαϲ ὑπάρχει, μείζονα τὴν ἀπ' αὐτῶν βλάβην τῆϲ 
-Z//109/6	ὠφελείαϲ γίνεϲθαι· ἀθρόα γὰρ ἐπὶ τῶν ϲπλάγχνων τούτων ὁλκὴ τῶν  
-Z//109/7	εἰϲ τὴν κοιλίαν καταποθέντων γίνεται, καὶ ταύτῃ ϲφηνοῦται ταχέωϲ 
-Z//109/8	ἐν τοῖϲ πέραϲι τῶν ἀγγείων καὶ μᾶλλον καθ' ἧπαρ, ἔνθα ϲυνάπτουϲιν 
-Z//110/1	αἱ ἀπὸ τῶν πυλῶν φλέβεϲ ταῖϲ ἀπὸ τῆϲ κοίληϲ. οὔτ' οὖν φλεγμαί-
-Z//110/2	νουϲιν οὔτε ϲκιρρουμένοιϲ οὔτ' ἐμπεφραγμένοιϲ τὰ ϲτενὰ ϲτόματα τῶν 
-Z//110/3	ἀγγείων τοῖϲ ϲπλάγχνοιϲ οὐδὲν τῶν γλυκέων ἐπιτήδειον, οὐδ' οὖν 
-Z//110/4	οὐδ' αὐτὸ τὸ μέλι καίτοι τμητικῆϲ ὑπάρχον δυνάμεωϲ, ἀλλὰ καὶ τού-
-Z//111/1	του τὸ ϲφοδρὸν τῆϲ γλυκύτητοϲ ὄξουϲ ἐπιμιξίᾳ κολάζουϲι. καὶ οὕτωϲ 
-Z//111/2	ἂν εἴη ϲοι καὶ λόγῳ καὶ πείρᾳ βαϲανίζοντι τῶν εἰϲ λεπτύνουϲαν δίαι-
-Z//111/3	ταν ἐπιτηδειότατον τὸ ὀξύμελι· τό τε γοῦν φαρμακῶδεϲ ὅ τιϲιν ὑπάρ-
-Z//111/4	χει τῶν λυϲιτελούντων τούτῳ οὐ πρόϲεϲτιν οὔτε κακόχυμόν ἐϲτιν οὔτε 
-Z//112/1	κακοϲτόμαχον οὔτ' ἄλλην ἀτοπίαν ἔχον οὐδεμίαν. εἰ δὲ καὶ ϲκιλλη-
-Z//112/2	τικὸν εἴη τὸ ὄξοϲ, οὕτω μὲν ἂν οὐ διαιτημάτων μόνον ἀλλὰ καὶ φαρ-
-Z//112/3	μάκων ἁπάντων ὑπάρχοι τμητικώτατον, καὶ προϲήκει τοιούτῳ χρῆϲθαι 
-Z//112/4	καὶ οἴνῳ καὶ ὄξει τοὺϲ ἄκρωϲ τέμνειν καὶ λεπτύνειν βουλομένουϲ ὅϲον 
-Z//112/5	ἐν τῷ ϲώματι παχὺ καὶ γλίϲχρον καὶ φλεγματῶδεϲ ὑποτρέφεται περίτ-
-Z//112/6	τωμα, ὡϲ ἔγωγε μυρίουϲ οἶδα τἆλλα μὴ πάνυ καλῶϲ διαιτωμένουϲ 
-Z//112/7	ὑγιεῖϲ εἰϲ τέλοϲ γενομένουϲ ἐπὶ τῷ διὰ τῆϲ ϲκίλληϲ ὄξει τε καὶ οἴνῳ. 
-Z//113/1	οὐ μὴν τούτου γε ἕνεκα καὶ αὐτὸν χρὴ τῶν ἄλλων ἁπάντων ἀμελεῖν, 
-Z//113/2	ἀλλὰ γυμναϲίοιϲ τε χρῆϲθαι τοῖϲ προϲήκουϲι καὶ τὰϲ τῶν εἰρημένων 
-Z//113/3	ἐδεϲμάτων ποιότητάϲ τε καὶ ποϲότηταϲ ἀκριβῶϲ παραφυλάττειν· ἄμει-
-Z//113/4	νον γὰρ οἶμαι διὰ πάντων τῶν ὠφελούντων ἰόντα θᾶττον ἐπιτυχεῖν 
-Z//113/5	τοῦ τέλουϲ ἢ τοῖϲ χρηϲτοῖϲ τὰ πονηρὰ μιγνύντα μέχρι τέλουϲ νοϲη-
-Z//113/6	λεύεϲθαι. 
-Z//114/1	  Καὶ μὲν δὴ καὶ ὁ τοῦ γάλακτοϲ ὀρρὸϲ ἐκ τῶν λεπτυνόντων ἐϲτὶ 
-Z//114/2	πρὸϲ τῷ ὑπάγειν τὴν γαϲτέρα· χρῆϲθαι τοίνυν αὐτῷ πολλάκιϲ ἔκ τι-
-Z//114/3	νων διαϲτημάτων ἁρμόϲϲει· τὸ μέντοι γάλα παχύνει πωϲ ἤδη καὶ 
-Z//114/4	τούτου μᾶλλον οἱ τυροί, καὶ χρὴ φυλάττεϲθαι τυρῶν ἐδωδὴν τοῖϲ 
-Z//114/5	λεπτυνούϲῃ διαίτῃ χρῆϲθαι προῃρημένοιϲ· ἔϲτι γὰρ τῶν ἐϲχάτωϲ πα-
-Z//114/6	χυνόντων ὥϲπερ βολβοὶ καὶ κοχλίαι καὶ τὰ ὄϲπρια πάντα καὶ ἐγκέ-
-Z//115/1	φαλοι καὶ τῶν ϲπλάγχνων ἧπάρ τε καὶ ϲπλὴν καὶ νεφροί. ταῦτ' οὖν 
-Z//115/2	δὴ φυλάττεϲθαι παραινῶ καὶ πρὸ τούτων τοὺϲ μύκηταϲ καὶ τῶν ᾠῶν 
-Z//115/3	τὰ ἑφθά· τὰ γὰρ ῥοφητὰ καλούμενα μετρίωϲ παχύνει, καθάπερ καὶ τὸ 
-Z//115/4	διὰ χόνδρου ῥόφημα προϲλαβὸν οὐκ ἀνήθου μόνον ἢ πράϲου ἀλλὰ καί 
-Z//115/5	τινοϲ τῶν ἀξιολόγωϲ τεμνόντων οἷον ὑϲώπου καὶ γλήχωνοϲ καὶ θύμ-
-Z//115/6	βραϲ καὶ πεπέρεωϲ καὶ θύμου· ἀλλὰ πεπέρεωϲ μὲν λεπτὸν ἐπιπάττειν 
-Z//116/1	αὐτῷ, τὰ δ' ἄλλα ϲυνεψεῖν. καὶ μὲν δὴ καὶ εἴ ποτε δεήϲειε γάλακτι 
-Z//116/2	χρῆϲθαι, καὶ τοῦτο διά τινοϲ τῶν τοιούτων ἑψείϲθω· μέλιτι δὲ μιγνύ- 
-Z//116/3	μενον γάλα τοῖϲ μὲν κατὰ θώρακα πάθεϲιν οὐκ ἀνεπιτήδειον, εἰϲ δὲ 
-Z//116/4	τὰ καθ' ἧπάρ τε καὶ ϲπλῆνα βλαβερώτατον ὅϲα γε λεπτυνούϲηϲ χρῄζει 
-Z//116/5	διαίτηϲ· ἀεὶ γὰρ τούτου χρὴ μεμνῆϲθαι τοῦ κατ' ἀρχὰϲ εὐθὺϲ εἰρημέ-
-Z//116/6	νου καὶ μὴ νομίζειν ἁπλῶϲ γεγράφθαι τὰ μόρια χωρὶϲ τοῦ πάϲχειν 
-Z//117/1	ὡϲ εἴρηται. παχυχυμότατον 〈μὲν οὖν〉 γάλα τὸ τυρωδέϲτατον, οἷόν-
-Z//117/2	περ ἐϲτὶ τὸ βόειον καὶ τὸ τῆϲ ὑόϲ, λεπτότατον δὲ τὸ ὀρρωδέϲτατον, 
-Z//117/3	οἷόνπερ ἐϲτὶ τὸ ὄνειον, ἐν τῷ μέϲῳ δ' ἀμφοῖν τὸ τῆϲ αἰγόϲ· ἀλλὰ 
-Z//117/4	τὸ μὲν ἑφθὸν παχυχυμότατόν ἐϲτιν· ἀναλίϲκει γὰρ ἡ ἕψηϲιϲ ἐξ αὐτοῦ 
-Z//117/5	τὸ λεπτότερόν τε καὶ ὀρρωδέϲτερον· εἰ δὲ καὶ μέλιτοϲ ἢ ἁλῶν ἢ ἀμ-
-Z//118/1	φοτέρων προϲλάβοι, πολὺ δὴ μᾶλλον ἔτι λεπτότερον ἔϲται. ἐξ οὖν 
-Z//118/2	τῶν εἰρημένων εὔδηλον ὡϲ ὄνειον μὲν ὠμὸν γάλα προϲλαβὸν ἁλῶν 
-Z//118/3	ἢ μέλιτοϲ ἥκιϲτα ἂν εἴη παχύχυμον, ὥϲτε οὐδὲ βλάψει τι τοὺϲ λεπτυ-
-Z//118/4	νούϲῃ διαίτῃ χρῆϲθαι δεομένουϲ, τὰ δ' ἄλλα πάντα φυλάττεϲθαι 
-Z//118/5	προϲήκει.  