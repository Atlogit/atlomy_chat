
[0627]  [012]  []  []

-Z/t/1/1	              {ΑΦΟΡΙΣΜΟΙ.} 
-Z/1/t/1	        {ΤΜΗΜΑ ΠΡΩΤΟΝ.} 
-Z/1/t/1	 
-Z/1/1/1	  Ὁ βίος βραχὺς, ἡ δὲ τέχνη μακρὴ, ὁ δὲ καιρὸς ὀξὺς, ἡ δὲ 
-Z/1/1/2	πεῖρα σφαλερὴ, ἡ δὲ κρίσις χαλεπή. Δεῖ δὲ οὐ μόνον ἑωυτὸν παρέ-
-Z/1/1/3	χειν τὰ δέοντα ποιεῦντα, ἀλλὰ καὶ τὸν νοσέοντα, καὶ τοὺς παρεόντας, 
-Z/1/1/4	καὶ τὰ ἔξωθεν. 
-Z/1/2/1	  Ἐν τῇσι ταραχῇσι τῆς κοιλίης, καὶ ἐμέτοισι, τοῖσιν αὐτο-
-Z/1/2/2	μάτως γιγνομένοισιν, ἢν μὲν, οἷα δεῖ καθαίρεσθαι, καθαίρωνται, 
-Z/1/2/3	ξυμφέρει τε καὶ εὐφόρως φέρουσιν· ἢν δὲ μὴ, τοὐναντίον. Οὕτω 
-Z/1/2/4	δὲ καὶ κενεαγγείη, ἢν μὲν, οἷα δεῖ γίγνεσθαι, γίγνηται, ξυμφέρει τε 
-Z/1/2/5	καὶ εὐφόρως φέρουσιν· ἢν δὲ μὴ, τοὐναντίον. Ἐπιβλέπειν οὖν δεῖ 
-Z/1/2/6	καὶ χώρην, καὶ ὥρην, καὶ ἡλικίην, καὶ νούσους, ἐν ᾗσι δεῖ, ἢ οὔ. 
-Z/1/3/1	  Ἐν τοῖσι γυμναστικοῖσιν αἱ ἐπ' ἄκρον εὐεξίαι σφαλεραὶ, ἢν ἐν 
-Z/1/3/2	τῷ ἐσχάτῳ ἔωσιν· οὐ γὰρ δύνανται μένειν ἐν τῷ αὐτέῳ, οὐδὲ ἀτρε-
-Z/1/3/3	μέειν· ἐπεὶ δὲ οὐκ ἀτρεμέουσιν, οὐδ' ἔτι δύνανται ἐπὶ τὸ βέλτιον  
-Z/1/3/4	ἐπιδιδόναι, λείπεται ἐπὶ τὸ χεῖρον· τουτέων οὖν εἵνεκεν τὴν εὐε-
-Z/1/3/5	ξίην λύειν ξυμφέρει μὴ βραδέως, ἵνα πάλιν ἀρχὴν ἀναθρέψιος λαμ-
-Z/1/3/6	βάνῃ τὸ σῶμα· μηδὲ τὰς ξυμπτώσιας ἐς τὸ ἔσχατον ἄγειν, σφαλε-
-Z/1/3/7	ρὸν γὰρ, ἀλλ' ὁκοίη ἂν ἡ φύσις ᾖ τοῦ μέλλοντος ὑπομένειν, ἐς τοῦτο 
-Z/1/3/8	ἄγειν. Ὡσαύτως δὲ καὶ αἱ κενώσιες αἱ ἐς τὸ ἔσχατον ἄγουσαι, σφα-
-Z/1/3/9	λεραί· καὶ πάλιν αἱ ἀναθρέψιες, αἱ ἐν τῷ ἐσχάτῳ ἐοῦσαι, σφαλεραί. 
-Z/1/4/1	  Αἱ λεπταὶ καὶ ἀκριβέες δίαιται, καὶ ἐν τοῖσι μακροῖσιν αἰεὶ 
-Z/1/4/2	πάθεσι, καὶ ἐν τοῖσιν ὀξέσιν, οὗ μὴ ἐπιδέχεται, σφαλεραί. Καὶ  
-Z/1/4/3	πάλιν αἱ ἐς τὸ ἔσχατον λεπτότητος ἀφιγμέναι δίαιται, χαλεπαί· καὶ 
-Z/1/4/4	γὰρ αἱ πληρώσιες, αἱ ἐν τῷ ἐσχάτῳ ἐοῦσαι, χαλεπαί. 
-Z/1/5/1	  Ἐν τῇσι λεπτῇσι διαίτῃσιν ἁμαρτάνουσιν οἱ νοσέοντες, διὸ 
-Z/1/5/2	μᾶλλον βλάπτονται· πᾶν γὰρ τὸ ἁμάρτημα ὃ ἂν γίνηται, μέγα 
-Z/1/5/3	γίνεται μᾶλλον, ἢ ἐν τῇσιν ὀλίγον ἁδροτέρῃσι διαίτῃσιν· διὰ 
-Z/1/5/4	τοῦτο καὶ τοῖσιν ὑγιαίνουσι σφαλεραὶ αἱ πάνυ λεπταὶ καὶ κα-
-Z/1/5/5	θεστηκυῖαι καὶ ἀκριβέες δίαιται, ὅτι τὰ ἁμαρτανόμενα χαλεπώτερον 
-Z/1/5/6	φέρουσιν. Διὰ τοῦτο οὖν αἱ λεπταὶ καὶ ἀκριβέες δίαιται, σφαλεραὶ 
-Z/1/5/7	ἐς τὰ πλεῖστα τῶν σμικρῷ ἁδροτέρων. 
-Z/1/6/1	  Ἐς δὲ τὰ ἔσχατα νουσήματα αἱ ἔσχαται θεραπεῖαι ἐς ἀκρι-
-Z/1/6/2	βείην, κράτισται. 
-Z/1/7/1	  Ὅκου μὲν κάτοξυ τὸ νούσημα, αὐτίκα καὶ τοὺς ἐσχάτους 
[0627]  [012]  []  []

-Z/1/7/2	πόνους ἔχει, καὶ τῇ ἐσχάτως λεπτοτάτῃ διαίτῃ ἀναγκαῖον χρέεσθαι· 
-Z/1/7/3	ὅκου δὲ μὴ, ἀλλ' ἐνδέχεται ἁδροτέρως διαιτᾷν, τοσοῦτον ὑποκατα-
-Z/1/7/4	βαίνειν, ὁκόσον ἂν ἡ νοῦσος μαλθακωτέρη τῶν ἐσχάτων ἔῃ.  
-Z/1/8/1	  Ὁκόταν δὲ ἀκμάζῃ τὸ νούσημα, τότε λεπτοτάτῃ διαίτῃ 
-Z/1/8/2	ἀναγκαῖον χρέεσθαι. 
-Z/1/9/1	  Ξυντεκμαίρεσθαι δὲ χρὴ καὶ τὸν νοσέοντα, εἰ ἐξαρκέσει τῇ 
-Z/1/9/2	διαίτῃ πρὸς τὴν ἀκμὴν τῆς νούσου, καὶ πότερον ἐκεῖνος ἀπαυδήσει 
-Z/1/9/3	πρότερον, καὶ οὐκ ἐξαρκέσει τῇ διαίτῃ, ἢ ἡ νοῦσος πρότερον 
-Z/1/9/4	ἀπαυδήσει καὶ ἀμβλυνεῖται. 
-Z/1/10/1	  Ὁκόσοισι μὲν οὖν αὐτίκα ἡ ἀκμὴ, αὐτίκα λεπτῶς διαι-
-Z/1/10/2	τῇν· ὁκόσοισι δὲ ἐς ὕστερον ἡ ἀκμὴ, ἐς ἐκεῖνο, καὶ πρὸ ἐκείνου 
-Z/1/10/3	σμικρὸν, ἀφαιρετέον· ἔμπροσθεν δὲ, πιοτέρως διαιτῇν, ὡς ἂν 
-Z/1/10/4	ἐξαρκέσῃ ὁ νοσέων. 
-Z/1/11/1	  Ἐν δὲ τοῖσι παροξυσμοῖσιν ὑποστέλλεσθαι χρή· τὸ προσ-
-Z/1/11/2	τιθέναι γὰρ βλάβη· καὶ ὁκόσα κατὰ περιόδους παροξύνεται, ἐν τοῖσι 
-Z/1/11/3	παροξυσμοῖσιν ὑποστέλλεσθαι χρή. 
-Z/1/12/1	  Τοὺς δὲ παροξυσμοὺς καὶ τὰς καταστάσιας δηλώσουσιν αἱ 
-Z/1/12/2	νοῦσοι, καὶ αἱ ὧραι τοῦ ἔτεος, καὶ αἱ τῶν περιόδων πρὸς ἀλλήλας 
-Z/1/12/3	ἀνταποδόσιες, ἤν τε καθ' ἡμέρην, ἤν τε παρ' ἡμέρην, ἤν τε καὶ 
-Z/1/12/4	διὰ πλείονος χρόνου γίγνωνται· ἀτὰρ καὶ τοῖσιν ἐπιφαινομένοισιν, 
-Z/1/12/5	οἷον ἐν πλευριτικοῖσι πτύελον ἢν μὲν αὐτίκα ἐπιφαίνηται,  
-Z/1/12/6	ἀρχομένου, βραχύνει, ἢν δ' ὕστερον ἐπιφαίνηται, μηκύνει· 
-Z/1/12/7	καὶ οὖρα καὶ ὑποχωρήματα καὶ ἱδρῶτες, καὶ δύσκριτα καὶ 
-Z/1/12/8	εὔκριτα, καὶ βραχέα καὶ μακρὰ τὰ νοσήματα, ἐπιφαινόμενα, 
-Z/1/12/9	δηλοῖ. 
-Z/1/13/1	  Γέροντες εὐφορώτατα νηστείην φέρουσι, δεύτερον, οἱ καθε-
-Z/1/13/2	στηκότες, ἥκιστα, μειράκια, πάντων δὲ μάλιστα, παιδία, του-
-Z/1/13/3	τέων δὲ αὐτέων ἃ ἂν τύχῃ αὐτὰ ἑωυτέων προθυμότερα ἐόντα. 
-Z/1/14/1	  Τὰ αὐξανόμενα πλεῖστον ἔχει τὸ ἔμφυτον θερμόν· πλείστης 
-Z/1/14/2	οὖν δεῖται τροφῆς· εἰ δὲ μὴ, τὸ σῶμα ἀναλίσκεται· γέρουσι δὲ 
-Z/1/14/3	ὀλίγον τὸ θερμὸν, διὰ τοῦτο ἄρα ὀλίγων ὑπεκκαυμάτων δέονται· ὑπὸ 
-Z/1/14/4	πολλῶν γὰρ ἀποσβέννυται· διὰ τοῦτο καὶ οἱ πυρετοὶ τοῖσι 
-Z/1/14/5	γέρουσιν οὐχ ὁμοίως ὀξέες· ψυχρὸν γὰρ τὸ σῶμα. 
-Z/1/15/1	  Αἱ κοιλίαι χειμῶνος καὶ ἦρος θερμόταται φύσει, καὶ ὕπνοι 
-Z/1/15/2	μακρότατοι· ἐν ταύτῃσιν οὖν τῇσιν ὥρῃσι, καὶ τὰ προσάρματα 
-Z/1/15/3	πλείω δοτέον· καὶ γὰρ τὸ ἔμφυτον θερμὸν πλεῖστον ἔχει· τροφῆς 
-Z/1/15/4	οὖν πλείονος δεῖται· σημεῖον, αἱ ἡλικίαι καὶ οἱ ἀθληταί. 
-Z/1/16/1	  Αἱ ὑγραὶ δίαιται πᾶσι τοῖσι πυρεταίνουσι ξυμφέρουσι, 
-Z/1/16/2	μάλιστα δὲ παιδίοισι, καὶ τοῖσιν ἄλλοισι τοῖσιν οὕτως εἰθισμένοισι 
-Z/1/16/3	διαιτᾶσθαι. 
-Z/1/17/1	  Καὶ οἷσιν ἅπαξ, ἢ δὶς, καὶ πλείω ἢ ἐλάσσω, καὶ  
-Z/1/17/2	κατὰ μέρος· δοτέον δέ τι καὶ τῷ ἔθει, καὶ τῇ ὥρῃ, καὶ τῇ 
-Z/1/17/3	χώρῃ, καὶ τῇ ἡλικίῃ. 
-Z/1/18/1	  Θέρεος καὶ φθινοπώρου σιτία δυσφορώτατα φέρουσι, 
-Z/1/18/2	χειμῶνος ῥήϊστα, ἦρος δεύτερον. 
-Z/1/19/1	  Τοῖσιν ἐν τῇσι περιόδοισι παροξυνομένοισι μηδὲν διδό-
-Z/1/19/2	ναι, μηδ' ἀναγκάζειν, ἀλλ' ἀφαιρέειν τῶν προσθεσίων πρὸ 
-Z/1/19/3	τῶν κρισίων. 
-Z/1/20/1	  Τὰ κρινόμενα καὶ τὰ κεκριμένα ἀρτίως, μὴ κινέειν, μηδὲ 
-Z/1/20/2	νεωτεροποιέειν, μήτε φαρμακείῃσι, μήτ' ἄλλοισιν ἐρεθι-
-Z/1/20/3	σμοῖσιν, ἀλλ' ἐᾷν. 
-Z/1/21/1	  Ἃ δεῖ ἄγειν, ὅκου ἂν μάλιστα ῥέπῃ, ταύτῃ ἄγειν, διὰ τῶν 
-Z/1/21/2	ξυμφερόντων χωρίων. 
-Z/1/22/1	  Πέπονα φαρμακεύειν καὶ κινέειν, μὴ ὠμὰ, μηδὲ ἐν 
-Z/1/22/2	ἀρχῇσιν, ἢν μὴ ὀργᾷ· τὰ δὲ πλεῖστα οὐκ ὀργᾷ.  
-Z/1/23/1	  Τὰ χωρέοντα μὴ τῷ πλήθει τεκμαίρεσθαι, ἀλλ' ὡς ἂν χω-
-Z/1/23/2	ρέῃ οἷα δεῖ, καὶ φέρῃ εὐφόρως· καὶ ὅκου δεῖ μέχρι λειποθυμίης 
-Z/1/23/3	ἄγειν, καὶ τοῦτο ποιέειν, ἢν ἐξαρκέῃ ὁ νοσέων. 
-Z/1/24/1	  Ἐν τοῖσιν ὀξέσι πάθεσιν ὀλιγάκις καὶ ἐν ἀρχῇσι τῇσι φαρ-
-Z/1/24/2	μακείῃσι χρέεσθαι, καὶ τοῦτο προεξευκρινήσαντα ποιέειν. 
-Z/1/25/1	  Ἢν, οἷα δεῖ καθαίρεσθαι, καθαίρωνται, ξυμφέρει τε, καὶ 
-Z/1/25/2	εὐφόρως φέρουσιν· τὰ δ' ἐναντία, δυσχερῶς. 
-Z/1/25/2	 
-Z/2/t/1	        {ΤΜΗΜΑ ΔΕΥΤΕΡΟΝ.} 
-Z/2/t/1	 
-Z/2/1/1	  Ἐν ᾧ νοσήματι ὕπνος πόνον ποιέει, θανάσιμον· ἢν δὲ ὕπνος 
-Z/2/1/2	ὠφελέῃ, οὐ θανάσιμον. 
-Z/2/2/1	  Ὅκου παραφροσύνην ὕπνος παύει, ἀγαθόν. 
-Z/2/3/1	  Ὕπνος, ἀγρυπνίη, ἀμφότερα τοῦ μετρίου μᾶλλον γενόμενα, 
-Z/2/3/2	κακόν. 
-Z/2/4/1	  Οὐ πλησμονὴ, οὐ λιμὸς, οὐδ' ἄλλο οὐδὲν ἀγαθὸν, ὅ τι ἂν 
-Z/2/4/2	μᾶλλον τῆς φύσιος ᾖ. 
-Z/2/5/1	  Κόποι αὐτόματοι φράζουσι νούσους. 
-Z/2/6/1	  Ὁκόσοι, πονέοντές τι τοῦ σώματος, τὰ πολλὰ τῶν πόνων 
-Z/2/6/2	οὐκ αἰσθάνονται, τουτέοισιν ἡ γνώμη νοσέει. 
-Z/2/7/1	  Τὰ ἐν πολλῷ χρόνῳ λεπτυνόμενα σώματα νωθρῶς ἐπα-
-Z/2/7/2	νατρέφειν, τὰ δὲ ἐν ὀλίγῳ, ὀλίγως.  
-Z/2/8/1	  Ἢν ἐκ νούσου τροφὴν λαμβάνων τις μὴ ἰσχύῃ, σημαίνει 
-Z/2/8/2	ὅτι πλείονι τροφῇ τὸ σῶμα χρέεται· ἢν δὲ, τροφὴν μὴ λαμ-
-Z/2/8/3	βάνοντος, τοῦτο γίγνηται, χρὴ εἰδέναι, ὅτι κενώσιος δεῖται. 
-Z/2/9/1	  Τὰ σώματα χρὴ, ὅκου τις βούλεται καθαίρειν, εὔροα 
-Z/2/9/2	ποιέειν. 
-Z/2/10/1	  Τὰ μὴ καθαρὰ τῶν σωμάτων, ὁκόσῳ ἂν θρέψῃς 
-Z/2/10/2	μᾶλλον, βλάψεις. 
-Z/2/11/1	  Ῥᾷον πληροῦσθαι ποτοῦ, ἢ σιτίου. 
-Z/2/12/1	  Τὰ ἐγκαταλιμπανόμενα ἐν τῇσι νούσοισι μετὰ κρίσιν, 
-Z/2/12/2	ὑποστροφὰς ποιέειν εἴωθεν. 
-Z/2/13/1	  Ὁκόσοισι κρίσις γίνεται, τουτέοισιν ἡ νὺξ δύσφορος, 
-Z/2/13/2	ἡ πρὸ τοῦ παροξυσμοῦ, ἡ δὲ ἐπιοῦσα εὐφορωτέρη ὡς ἐπὶ 
-Z/2/13/3	τὸ πουλύ.  
-Z/2/14/1	  Ἐν τῇσι τῆς κοιλίης ῥύσεσιν αἱ μεταβολαὶ τῶν διαχωρημάτων 
-Z/2/14/2	ὠφελέουσιν, ἢν μὴ ἐς τὰ πονηρὰ μεταβάλλῃ. 
-Z/2/15/1	  Ὅκου φάρυγξ νοσέει, ἢ φύματα ἐν τῷ σώματι ἐκφύε-
-Z/2/15/2	ται, τὰς ἐκκρίσιας σκέπτεσθαι· ἢν γὰρ χολώδεες ἔωσι, τὸ σῶμα 
-Z/2/15/3	ξυννοσέει· ἢν δὲ ὅμοιαι τοῖσιν ὑγιαίνουσι γίγνωνται, ἀσφα-
-Z/2/15/4	λὲς τὸ σῶμα τρέφειν. 
-Z/2/16/1	  Ὅκου λιμὸς, οὐ δεῖ πονέειν. 
-Z/2/17/1	  Ὅκου ἂν τροφὴ πλείων παρὰ φύσιν ἐσέλθῃ, τοῦτο 
-Z/2/17/2	νοῦσον ποιέει, δηλοῖ δὲ ἡ ἴησις. 
-Z/2/18/1	  Τῶν τρεφόντων ἀθρόως καὶ ταχέως, ταχεῖαι καὶ αἱ δια-
-Z/2/18/2	χωρήσιες γίνονται. 
-Z/2/19/1	  Τῶν ὀξέων νοσημάτων οὐ πάμπαν ἀσφαλέες αἱ προδιαγο-
-Z/2/19/2	ρεύσιες, οὔτε τοῦ θανάτου, οὔτε τῆς ὑγιείης.  
-Z/2/20/1	  Ὁκόσοισι νέοισιν ἐοῦσιν αἱ κοιλίαι ὑγραί εἰσι, τουτέοισιν 
-Z/2/20/2	ἀπογηράσκουσι ξηραίνονται· ὁκόσοισι δὲ νέοισιν ἐοῦσιν αἱ κοι-
-Z/2/20/3	λίαι ξηραί εἰσι, τουτέοισι πρεσβυτέροισι γινομένοισιν ὑγραί-
-Z/2/20/4	νονται. 
-Z/2/21/1	  Λιμὸν θώρηξις λύει. 
-Z/2/22/1	  Ἀπὸ πλησμονῆς ὁκόσα ἂν νοσήματα γένηται, κένωσις 
-Z/2/22/2	ἰῆται, καὶ ὁκόσα ἀπὸ κενώσιος, πλησμονὴ, καὶ τῶν ἄλλων ἡ 
-Z/2/22/3	ὑπεναντίωσις. 
-Z/2/23/1	  Τὰ ὀξέα τῶν νουσημάτων κρίνεται ἐν τεσσαρεσκαίδεκα 
-Z/2/23/2	ἡμέρῃσιν. 
-Z/2/24/1	  Τῶν ἑπτὰ ἡ τετάρτη ἐπίδηλος· ἑτέρης ἑβδομάδος ἡ 
-Z/2/24/2	ὀγδόη ἀρχὴ, θεωρητὴ δὲ ἡ ἑνδεκάτη, αὕτη γάρ ἐστι 
-Z/2/24/3	τετάρτη τῆς ἑτέρης ἑβδομάδος· θεωρητὴ δὲ πάλιν ἡ ἑπτα-
-Z/2/24/4	καιδεκάτη, αὕτη γάρ ἐστι τετάρτη μὲν ἀπὸ τῆς τεσσαρεσκαιδεκά-
-Z/2/24/5	της, ἑβδόμη δὲ ἀπὸ τῆς ἑνδεκάτης.  
-Z/2/25/1	  Οἱ θερινοὶ τεταρταῖοι τὰ πολλὰ γίνονται βραχέες, οἱ 
-Z/2/25/2	δὲ φθινοπωρινοὶ, μακροὶ, καὶ μάλιστα οἱ πρὸς τὸν χειμῶνα ξυν-
-Z/2/25/3	άπτοντες. 
-Z/2/26/1	  Πυρετὸν ἐπὶ σπασμῷ βέλτιον γενέσθαι, ἢ σπασμὸν ἐπὶ 
-Z/2/26/2	πυρετῷ. 
-Z/2/27/1	  Τοῖσι μὴ κατὰ λόγον κουφίζουσιν οὐ δεῖ πιστεύειν, οὐδὲ φο-
-Z/2/27/2	βέεσθαι λίην τὰ μοχθηρὰ γινόμενα παραλόγως· τὰ γὰρ 
-Z/2/27/3	πολλὰ τῶν τοιουτέων ἐστὶν ἀβέβαια, καὶ οὐ πάνυ τι διαμένειν, 
-Z/2/27/4	οὐδὲ χρονίζειν εἴωθεν. 
-Z/2/28/1	  Τῶν πυρεσσόντων μὴ παντάπασιν ἐπιπολαίως, τὸ διαμέ-
-Z/2/28/2	νειν, καὶ μηδὲν ἐνδιδόναι τὸ σῶμα, ἢ καὶ συντήκεσθαι 
-Z/2/28/3	μᾶλλον τοῦ κατὰ λόγον, μοχθηρόν· τὸ μὲν γὰρ μῆκος νούσου ση-
-Z/2/28/4	μαίνει, τὸ δὲ, ἀσθένειαν. 
-Z/2/29/1	  Ἀρχομένων τῶν νούσων, ἤν τι δοκέῃ κινέειν, κίνει· ἀκμα-
-Z/2/29/2	ζουσῶν δὲ, ἡσυχίην ἔχειν βέλτιόν ἐστιν. 
-Z/2/30/1	  Περὶ τὰς ἀρχὰς καὶ τὰ τέλη, πάντα ἀσθενέστατα, περὶ δὲ 
-Z/2/30/2	τὰς ἀκμὰς, ἰσχυρότατα. 
-Z/2/31/1	  Τῷ ἐξ ἀῤῥωστίης εὐσιτεῦντι, μηδὲν ἐπιδιδόναι τὸ σῶμα, 
-Z/2/31/2	μοχθηρόν.  
-Z/2/32/1	  Ὡς τὰ πολλὰ πάντες οἱ φαύλως ἔχοντες, κατ' ἀρχὰς μὲν 
-Z/2/32/2	εὐσιτεῦντες, καὶ μηδὲν ἐπιδιδόντες, πρὸς τῷ τέλει πάλιν ἀσι-
-Z/2/32/3	τέουσιν· οἱ δὲ κατ' ἀρχὰς μὲν ἀσιτεῦντες ἰσχυρῶς, ὕστερον δὲ 
-Z/2/32/4	εὐσιτεῦντες, βέλτιον ἀπαλλάσσουσιν. 
-Z/2/33/1	  Ἐν πάσῃ νούσῳ τὸ ἐῤῥῶσθαι τὴν διάνοιαν, καὶ εὖ ἔχειν πρὸς 
-Z/2/33/2	τὰς προσφορὰς, ἀγαθόν· τὸ δὲ ἐναντίον, κακόν. 
-Z/2/34/1	  Ἐν τῇσι νούσοισιν ἧσσον κινδυνεύουσιν, οἷσιν ἂν οἰκείη 
-Z/2/34/2	τῆς φύσιος, καὶ τῆς ἕξιος, καὶ τῆς ἡλικίης, καὶ τῆς ὥρης ἡ 
[0627]  [012]  []  []

-Z/2/34/3	νοῦσος ᾖ μᾶλλον, ἢ οἷσιν ἂν μὴ οἰκείη κατά τι τουτέων ᾖ. 
-Z/2/35/1	  Ἐν πάσῃσι τῇσι νούσοισι, τὰ περὶ τὸν ὀμφαλὸν καὶ τὸ 
-Z/2/35/2	ἦτρον πάχος ἔχειν βέλτιόν ἐστι, τὸ δὲ σφόδρα λεπτὸν καὶ ἐκτε-
-Z/2/35/3	τηκὸς, μοχθηρόν· ἐπισφαλὲς δὲ τὸ τοιοῦτον καὶ πρὸς τὰς κάτω 
-Z/2/35/4	καθάρσιας. 
-Z/2/36/1	  Οἱ ὑγιεινῶς ἔχοντες τὰ σώματα, ἐν τῇσι φαρμακείῃσι 
-Z/2/36/2	καθαιρόμενοι ἐκλύονται ταχέως, καὶ οἱ πονηρῇ τροφῇ χρεόμενοι. 
-Z/2/37/1	  Οἱ εὖ τὰ σώματα ἔχοντες, φαρμακεύεσθαι ἐργώδεες. 
-Z/2/38/1	  Τὸ σμικρῷ χεῖρον καὶ πόμα καὶ σιτίον, ἥδιον δὲ, 
-Z/2/38/2	τῶν βελτιόνων μὲν, ἀηδεστέρων δὲ, μᾶλλον αἱρετέον. 
-Z/2/39/1	  Οἱ πρεσβῦται τῶν νέων τὰ μὲν πολλὰ νοσέουσιν ἧσσον·  
-Z/2/39/2	ὅσα δ' ἂν αὐτέοισι χρόνια νοσήματα γένηται, τὰ πολλὰ ξυνα-
-Z/2/39/3	ποθνήσκει. 
-Z/2/40/1	  Βράγχοι καὶ κόρυζαι τοῖσι σφόδρα πρεσβύτῃσιν οὐ πεπαί-
-Z/2/40/2	νονται. 
-Z/2/41/1	  Οἱ ἐκλυόμενοι πολλάκις καὶ ἰσχυρῶς, ἄνευ φανερῆς προφά-
-Z/2/41/2	σιος, ἐξαπίνης τελευτῶσιν. 
-Z/2/42/1	  Λύειν ἀποπληξίην ἰσχυρὴν μὲν ἀδύνατον, ἀσθενέα δὲ, 
-Z/2/42/2	οὐ ῥηΐδιον. 
-Z/2/43/1	  Τῶν ἀπαγχομένων καὶ καταλυομένων, μηδέπω δὲ τε-
-Z/2/43/2	θνηκότων, οὐκ ἀναφέρουσιν, οἷσιν ἂν ἀφρὸς ᾖ περὶ τὸ στόμα. 
-Z/2/44/1	  Οἱ παχέες σφόδρα κατὰ φύσιν, ταχυθάνατοι γίνονται 
-Z/2/44/2	μᾶλλον τῶν ἰσχνῶν. 
-Z/2/45/1	  Τῶν ἐπιληπτικῶν τοῖσι νέοισιν ἀπαλλαγὴν αἱ μεταβολαὶ 
-Z/2/45/2	μάλιστα τῆς ἡλικίης, καὶ τῶν χωρίων, καὶ τῶν βίων ποιέουσιν. 
-Z/2/46/1	  Δύο πόνων ἅμα γινομένων μὴ κατὰ τὸν αὐτὸν τόπον, ὁ 
-Z/2/46/2	σφοδρότερος ἀμαυροῖ τὸν ἕτερον. 
-Z/2/47/1	  Περὶ τὰς γενέσιας τοῦ πύου οἱ πόνοι καὶ οἱ πυρετοὶ ξυμ-
-Z/2/47/2	βαίνουσι μᾶλλον, ἢ γενομένου.  
-Z/2/48/1	  Ἐν πάσῃ κινήσει τοῦ σώματος, ὁκόταν ἄρχηται πο-
-Z/2/48/2	νέειν, τὸ διαναπαύειν εὐθὺς, ἄκοπον. 
-Z/2/49/1	  Οἱ εἰθισμένοι τοὺς ξυνήθεας πόνους φέρειν, κἢν ὦσιν ἀσθε-
-Z/2/49/2	νέες ἢ γέροντες, τῶν ἀξυνηθέων ἰσχυρῶν τε καὶ νέων ῥᾷον φέ-
-Z/2/49/3	ρουσιν. 
-Z/2/50/1	  Τὰ ἐκ πολλοῦ χρόνου ξυνήθεα, κἂν ᾖ χείρω τῶν ἀξυνη-
-Z/2/50/2	θέων, ἧσσον ἐνοχλεῖν εἴωθεν· δεῖ δὲ καὶ ἐς τὰ ἀξυνήθεα μετα-
-Z/2/50/3	βάλλειν 
-Z/2/51/1	  Τὸ κατὰ πολὺ καὶ ἐξαπίνης κενοῦν, ἢ πληροῦν, ἢ θερμαί-
-Z/2/51/2	νειν, ἢ ψύχειν, ἢ ἄλλως ὁκωσοῦν τὸ σῶμα κινέειν, σφαλερὸν, 
-Z/2/51/3	καὶ πᾶν τὸ πολὺ τῇ φύσει πολέμιον· τὸ δὲ κατ' ὀλίγον, ἀσφαλὲς, 
-Z/2/51/4	καὶ ἄλλως, ἤν τις ἐξ ἑτέρου ἐφ' ἕτερον μεταβαίνῃ. 
-Z/2/52/1	  Πάντα κατὰ λόγον ποιέοντι, μὴ γινομένων τῶν κατὰ 
-Z/2/52/2	λόγον, μὴ μεταβαίνειν ἐφ' ἕτερον, μένοντος τοῦ δόξαντος ἐξ ἀρχῆς. 
-Z/2/53/1	  Ὁκόσοι τὰς κοιλίας ὑγρὰς ἔχουσιν, νέοι μὲν ἐόντες, βέλτιον 
-Z/2/53/2	ἀπαλλάσσουσι τῶν ξηρὰς ἐχόντων, ἐς δὲ τὸ γῆρας χεῖρον ἀπαλ-
-Z/2/53/3	λάσσουσιν· ξηραίνονται γὰρ ὡς ἐπὶ τὸ πουλὺ ἀπογηράσκουσιν.  
-Z/2/54/1	  Μεγέθει δὲ σώματος, ἐννεάσαι μὲν, ἐλευθέριον καὶ 
-Z/2/54/2	οὐκ ἀηδές· ἐγγηρᾶσαι δὲ δύσχρηστον καὶ χεῖρον τῶν ἐλασσόνων. 
-Z/2/54/2	 
-Z/3/t/1	        {ΤΜΗΜΑ ΤΡΙΤΟΝ.} 
-Z/3/t/1	 
-Z/3/1/1	  Αἱ μεταβολαὶ τῶν ὡρέων μάλιστα τίκτουσι νουσήματα, καὶ 
-Z/3/1/2	ἐν τῇσιν ὥρῃσιν αἱ μεγάλαι μεταλλαγαὶ ἢ ψύξιος ἢ θάλ-
-Z/3/1/3	ψιος, καὶ τἄλλα κατὰ λόγον οὕτως. 
-Z/3/2/1	  Τῶν φυσίων αἱ μὲν πρὸς θέρος, αἱ δὲ πρὸς χειμῶνα εὖ ἢ 
-Z/3/2/2	κακῶς πεφύκασιν. 
-Z/3/3/1	  Τῶν νούσων ἄλλαι πρὸς ἄλλας εὖ ἢ κακῶς πεφύκασι, 
-Z/3/3/2	καὶ ἡλικίαι τινὲς πρὸς ὥρας, καὶ χώρας, καὶ διαίτας. 
-Z/3/4/1	  Ἐν τῇσιν ὥρῃσιν, ὅταν τῆς αὐτῆς ἡμέρης ὁτὲ μὲν θάλ-
-Z/3/4/2	πος, ὁτὲ δὲ ψῦχος γένηται, φθινοπωρινὰ τὰ νουσήματα προσδέ-
-Z/3/4/3	χεσθαι χρή.  
-Z/3/5/1	  Νότοι βαρυήκοοι, ἀχλυώδεες, καρηβαρικοὶ, νωθροὶ, 
-Z/3/5/2	διαλυτικοί· ὁκόταν οὗτος δυναστεύῃ, τοιαῦτα ἐν τῇσιν ἀῤῥω-
-Z/3/5/3	στίῃσι πάσχουσιν. Ἢν δὲ βόρειον ᾖ, βῆχες, φάρυγγες, κοι-
-Z/3/5/4	λίαι σκληραὶ, δυσουρίαι φρικώδεες, ὀδύναι πλευρέων, στηθέων 
-Z/3/5/5	ὁκόταν οὗτος δυναστεύῃ, τοιαῦτα ἐν τῇσιν ἀῤῥωστίῃσι προσ-
-Z/3/5/6	δέχεσθαι χρή. 
-Z/3/6/1	  Ὁκόταν θέρος γένηται ἦρι ὅμοιον, ἱδρῶτας ἐν τοῖσι πυ-
-Z/3/6/2	ρετοῖσι πολλοὺς προσδέχεσθαι χρή. 
-Z/3/7/1	  Ἐν τοῖσιν αὐχμοῖσι πυρετοὶ ὀξέες γίνονται· καὶ ἢν μὲν 
-Z/3/7/2	ἐπὶ πλέον ᾖ τὸ ἔτος τοιουτέον ἐὸν, οἵην τὴν κατάστασιν 
-Z/3/7/3	ἐποίησεν, ὡς ἐπιτοπουλὺ καὶ τὰ νουσήματα τοιαῦτα δεῖ προσ-
-Z/3/7/4	δέχεσθαι. 
-Z/3/8/1	  Ἐν τοῖσι καθεστεῶσι καιροῖσι, καὶ ὡραίως τὰ ὡραῖα ἀπο-
-Z/3/8/2	διδοῦσιν, εὐσταθέες καὶ εὐκρινέες αἱ νοῦσοι γίνονται, ἐν δὲ τοῖσιν 
-Z/3/8/3	ἀκαταστάτοισιν ἀκατάστατοι καὶ δύσκριτοι. 
-Z/3/9/1	  Ἐν φθινοπώρῳ ὀξύταται αἱ νοῦσοι, καὶ θανατωδέσταται 
-Z/3/9/2	τοὐπίπαν, ἦρ δὲ ὑγιεινότατον, καὶ ἥκιστα θανατῶδες.  
-Z/3/10/1	  Τὸ φθινόπωρον τοῖσι φθίνουσι κακόν. 
-Z/3/11/1	  Περὶ δὲ τῶν ὡρέων, ἢν μὲν ὁ χειμὼν αὐχμηρὸς καὶ βό-
-Z/3/11/2	ρειος γένηται, τὸ δὲ ἔαρ ἔπομβρον καὶ νότιον, ἀνάγκη, τοῦ θέρεος, 
-Z/3/11/3	πυρετοὺς ὀξέας, καὶ ὀφθαλμίας, καὶ δυσεντερίας γίνεσθαι, μά-
-Z/3/11/4	λιστα τῇσι γυναιξὶ, καὶ ἀνδρῶν τοῖσιν ὑγροῖσι τὰς φύσιας. 
-Z/3/12/1	  Ἢν δὲ νότιος ὁ χειμὼν καὶ ἔπομβρος καὶ εὐδιεινὸς γένη-
-Z/3/12/2	ται, τὸ δὲ ἔαρ αὐχμηρὸν καὶ βόρειον, αἱ μὲν γυναῖκες, ᾗσιν 
-Z/3/12/3	οἱ τόκοι πρὸς τὸ ἦρ, ἐκ πάσης προφάσιος ἐκτιτρώσκουσιν· αἳ 
-Z/3/12/4	δ' ἂν τέκωσιν, ἀκρατέα καὶ νοσώδεα τὰ παιδία τίκτουσιν, 
-Z/3/12/5	ὥστε ἢ παραυτίκα ἀπόλλυσθαι, ἢ λεπτὰ καὶ νοσώδεα ζῇν 
-Z/3/12/6	ἐόντα· τοῖσι δὲ ἄλλοισι βροτοῖσι δυσεντερίαι καὶ ὀφθαλμίαι 
-Z/3/12/7	ξηραὶ γίνονται, τοῖσι δὲ πρεσβυτέροισι κατάῤῥοοι ξυντόμως 
-Z/3/12/8	ἀπολλύντες. 
-Z/3/13/1	  Ἢν δὲ τὸ θέρος αὐχμηρὸν καὶ βόρειον γένηται, τὸ δὲ φθινό- 
-Z/3/13/2	πωρον ἔπομβρον καὶ νότιον, κεφαλαλγίαι ἐς τὸν χειμῶνα γί-
-Z/3/13/3	νονται, καὶ βῆχες, καὶ βράγχοι, καὶ κόρυζαι, ἐνίοισι δὲ καὶ φθίσιες. 
-Z/3/14/1	  Ἢν δὲ βόρειον ᾖ καὶ ἄνυδρον, τοῖσι μὲν ὑγροῖσι 
-Z/3/14/2	τὰς φύσιας καὶ τῇσι γυναιξὶ ξύμφορον· τοῖσι δὲ λοιποῖσιν 
-Z/3/14/3	ὀφθαλμίαι ἔσονται ξηραὶ, καὶ πυρετοὶ ὀξέες, καὶ κόρυζαι, 
-Z/3/14/4	ἐνίοισι δὲ καὶ μελαγχολίαι. 
-Z/3/15/1	  Τῶν δὲ καταστασίων τοῦ ἐνιαυτοῦ τὸ μὲν ὅλον οἱ αὐχμοὶ τῶν 
-Z/3/15/2	ἐπομβριῶν εἰσιν ὑγιεινότεροι, καὶ ἧσσον θανατώδεες. 
-Z/3/16/1	  Νοσήματα δὲ ἐν μὲν τῇσιν ἐπομβρίῃσιν ὡς τὰ πολλὰ γί-
-Z/3/16/2	νεται, πυρετοί τε μακροὶ, καὶ κοιλίης ῥύσιες, καὶ σηπεδόνες, καὶ 
-Z/3/16/3	ἐπίληπτοι, καὶ ἀπόπληκτοι, καὶ κυνάγχαι· ἐν δὲ τοῖσιν αὐχμοῖσι, 
-Z/3/16/4	φθινάδες, ὀφθαλμίαι, ἀρθρίτιδες, στραγγουρίαι, καὶ δυσεντερίαι. 
-Z/3/17/1	  Αἱ δὲ καθ' ἡμέρην καταστάσιες, αἱ μὲν βόρειοι τά τε  
-Z/3/17/2	σώματα ξυνιστᾶσι, καὶ εὔτονα καὶ εὐκίνητα καὶ εὔχροα καὶ 
-Z/3/17/3	εὐηκοώτερα ποιέουσι, καὶ τὰς κοιλίας ξηραίνουσι, καὶ τὰ ὄμματα 
-Z/3/17/4	δάκνουσι, καὶ περὶ τὸν θώρηκα ἄλγημα ἤν τι προϋπάρχῃ, 
-Z/3/17/5	μᾶλλον πονέουσιν· αἱ δὲ νότιοι διαλύουσι τὰ σώματα καὶ ὑγραίνουσι, 
-Z/3/17/6	καὶ βαρυηκοΐας καὶ καρηβαρίας καὶ ἰλίγγους ποιέουσιν, ἐν δὲ 
-Z/3/17/7	τοῖσιν ὀφθαλμοῖσι καὶ τοῖσι σώμασι δυσκινησίην, καὶ τὰς 
-Z/3/17/8	κοιλίας ὑγραίνουσιν. 
-Z/3/18/1	  Κατὰ δὲ τὰς ὥρας, τοῦ μὲν ἦρος καὶ ἄκρου τοῦ θέρεος, οἱ 
-Z/3/18/2	παῖδες καὶ οἱ τουτέων ἐχόμενοι τῇσιν ἡλικίῃσιν, ἄριστά τε διά-
-Z/3/18/3	γουσι, καὶ ὑγιαίνουσι μάλιστα· τοῦ δὲ θέρεος καὶ τοῦ φθινοπώ-
-Z/3/18/4	ρου, μέχρι μέν τινος οἱ γέροντες· τὸ δὲ λοιπὸν, καὶ τοῦ χειμῶ-
-Z/3/18/5	νος, οἱ μέσοι τῇσιν ἡλικίῃσιν. 
-Z/3/19/1	  Νοσήματα δὲ πάντα μὲν ἐν πάσῃσι τῇσιν ὥρῃσι γί-
-Z/3/19/2	νεται, μᾶλλον δ' ἔνια κατ' ἐνίας αὐτέων καὶ γίνεται καὶ παροξύ-
-Z/3/19/3	νεται. 
-Z/3/20/1	  Τοῦ μὲν γὰρ ἦρος, τὰ μανικὰ, καὶ τὰ μελαγχολικὰ, καὶ 
-Z/3/20/2	τὰ ἐπιληπτικὰ, καὶ αἵματος ῥύσιες, καὶ κυνάγχαι, καὶ κόρυζαι, καὶ 
-Z/3/20/3	βράγχοι, καὶ βῆχες, καὶ λέπραι, καὶ λειχῆνες, καὶ ἀλφοὶ, καὶ 
-Z/3/20/4	ἐξανθήσιες ἑλκώδεες πλεῖσται, καὶ φύματα, καὶ ἀρθριτικά. 
-Z/3/21/1	  Τοῦ δὲ θέρεος, ἔνιά τε τουτέων, καὶ πυρετοὶ ξυνεχέες, καὶ  
-Z/3/21/2	καῦσοι, καὶ τριταῖοι πλεῖστοι, καὶ ἔμετοι, καὶ διάῤῥοιαι, καὶ 
-Z/3/21/3	ὀφθαλμίαι, καὶ ὤτων πόνοι, καὶ στομάτων ἑλκώσιες, καὶ ση-
-Z/3/21/4	πεδόνες αἰδοίων, καὶ ἵδρωα. 
-Z/3/22/1	  Τοῦ δὲ φθινοπώρου, καὶ τῶν θερινῶν τὰ πολλὰ, καὶ πυ-
-Z/3/22/2	ρετοὶ τεταρταῖοι, καὶ πλανῆτες, καὶ σπλῆνες, καὶ ὕδρωπες, καὶ 
-Z/3/22/3	φθίσιες, καὶ στραγγουρίαι, καὶ λειεντερίαι, καὶ δυσεντερίαι, καὶ 
-Z/3/22/4	ἰσχιάδες, καὶ κυνάγχαι, καὶ ἄσθματα, καὶ εἰλεοὶ, καὶ ἐπιληψίαι, 
-Z/3/22/5	καὶ τὰ μανικὰ, καὶ τὰ μελαγχολικά. 
-Z/3/23/1	  Τοῦ δὲ χειμῶνος, πλευρίτιδες, περιπλευμονίαι, κό-
-Z/3/23/2	ρυζαι, βράγχοι, βῆχες, πόνοι στηθέων, πόνοι πλευρέων, 
[0627]  [012]  []  []

-Z/3/23/3	ὀσφύος, κεφαλαλγίαι, ἴλιγγοι, ἀποπληξίαι. 
-Z/3/24/1	  Ἐν δὲ τῇσιν ἡλικίῃσι τοιάδε ξυμβαίνει· τοῖσι μὲν 
-Z/3/24/2	σμικροῖσι καὶ νεογνοῖσι παιδίοισιν, ἄφθαι, ἔμετοι, βῆχες, 
-Z/3/24/3	ἀγρυπνίαι, φόβοι, ὀμφαλοῦ φλεγμοναὶ, ὤτων ὑγρότητες. 
-Z/3/25/1	  Πρὸς δὲ τὸ ὀδοντοφυέειν προσάγουσιν, οὔλων ὀδα- 
-Z/3/25/2	ξησμοὶ, πυρετοὶ, σπασμοὶ, διάῤῥοιαι, καὶ μάλιστα ὅταν ἀνάγωσι 
-Z/3/25/3	τοὺς κυνόδοντας, καὶ τοῖσι παχυτάτοισι τῶν παίδων, καὶ τοῖσι 
-Z/3/25/4	σκληρὰς τὰς κοιλίας ἔχουσιν. 
-Z/3/26/1	  Πρεσβυτέροισι δὲ γενομένοισι, παρίσθμια, σπον-
-Z/3/26/2	δύλου τοῦ κατὰ τὸ ἰνίον εἴσω ὤσιες, ἄσθματα, λιθιάσιες, 
-Z/3/26/3	ἕλμινθες στρογγύλαι, ἀσκαρίδες, ἀκροχορδόνες, σατυριασμοὶ, 
-Z/3/26/4	χοιράδες, καὶ τἄλλα φύματα, μάλιστα δὲ τὰ προειρημένα.  
-Z/3/27/1	  Τοῖσι δὲ ἔτι πρεσβυτέροισι καὶ πρὸς τὴν ἥβην προσ-
-Z/3/27/2	άγουσι, τουτέων τε τὰ πολλὰ, καὶ πυρετοὶ χρόνιοι μᾶλλον, καὶ 
-Z/3/27/3	ἐκ ῥινῶν αἵματος ῥύσιες. 
-Z/3/28/1	  Τὰ δὲ πλεῖστα τοῖσι παιδίοισι πάθεα κρίνεται, τὰ μὲν 
-Z/3/28/2	ἐν τεσσαράκοντα ἡμέρῃσι, τὰ δὲ ἐν ἑπτὰ μησὶ, τὰ δὲ ἐν ἑπτὰ ἔτεσι, 
-Z/3/28/3	τὰ δὲ πρὸς τὴν ἥβην προσάγουσιν· ὅσα δ' ἂν διαμείνῃ 
-Z/3/28/4	τοῖσι παιδίοισι, καὶ μὴ ἀπολυθῇ περὶ τὸ ἡβάσκειν, ἢ τῇσι 
-Z/3/28/5	θηλείῃσι περὶ τὰς τῶν καταμηνίων ῥήξιας, χρονίζειν εἴωθεν. 
-Z/3/29/1	  Τοῖσι δὲ νεηνίσκοισιν, αἵματος πτύσιες, φθίσιες, πυρετοὶ 
-Z/3/29/2	ὀξέες, ἐπιληψίαι, καὶ τἄλλα νουσήματα, μάλιστα δὲ τὰ προειρη-
-Z/3/29/3	μένα. 
-Z/3/30/1	  Τοῖσι δὲ ὑπὲρ τὴν ἡλικίην ταύτην, ἄσθματα, πλευρίτιδες, 
-Z/3/30/2	περιπλευμονίαι, λήθαργοι, φρενίτιδες, καῦσοι, διάῤῥοιαι 
-Z/3/30/3	χρόνιαι, χολέραι, δυσεντερίαι, λειεντερίαι, αἱμοῤῥοΐδες. 
-Z/3/31/1	  Τοῖσι δὲ πρεσβύτῃσι, δύσπνοιαι, κατάῤῥοοι βηχώδεες, 
-Z/3/31/2	στραγγουρίαι, δυσουρίαι, ἄρθρων πόνοι, νεφρίτιδες, ἴλιγγοι, 
-Z/3/31/3	ἀποπληξίαι, καχεξίαι, ξυσμοὶ τοῦ σώματος ὅλου, ἀγρυπνίαι,  
-Z/3/31/4	κοιλίης καὶ ὀφθαλμῶν καὶ ῥινῶν ὑγρότητες, ἀμβλυωπίαι, γλαυκώ-
-Z/3/31/5	σιες, βαρυηκοΐαι. 
-Z/3/31/5	 
-Z/4/t/1	        {ΤΜΗΜΑ ΤΕΤΑΡΤΟΝ.} 
-Z/4/t/1	 
-Z/4/1/1	  Τὰς κυούσας φαρμακεύειν, ἢν ὀργᾷ, τετράμηνα καὶ ἄχρι 
-Z/4/1/2	ἑπτὰ μηνῶν, ἧσσον δὲ ταύτας· τὰ δὲ νήπια καὶ τὰ πρεσβύ-
-Z/4/1/3	τερα εὐλαβέεσθαι χρή. 
-Z/4/2/1	  Ἐν τῇσι φαρμακείῃσι τοιαῦτα ἄγειν ἐκ τοῦ σώματος, 
-Z/4/2/2	ὁκοῖα καὶ αὐτόματα ἰόντα χρήσιμα, τὰ δὲ ἐναντίως 
-Z/4/2/3	ἰόντα παύειν. 
-Z/4/3/1	  Ἢν μὲν οἷα δεῖ καθαίρεσθαι, καθαίρωνται, ξυμφέρει 
-Z/4/3/2	τε καὶ εὐφόρως φέρουσι, τὰ δὲ ἐναντία, δυσχερῶς. 
-Z/4/4/1	  Φαρμακεύειν θέρεος μὲν μᾶλλον τὰς ἄνω, χειμῶνος 
-Z/4/4/2	δὲ τὰς κάτω. 
-Z/4/5/1	  Ὑπὸ κύνα καὶ πρὸ κυνὸς ἐργώδεες αἱ φαρμακεῖαι.  
-Z/4/6/1	  Τοὺς ἰσχνοὺς τοὺς εὐημέας ἄνω φαρμακεύειν, ὑποστελλο-
-Z/4/6/2	μένους χειμῶνα. 
-Z/4/7/1	  Τοὺς δὲ δυσημέας καὶ μέσως εὐσάρκους, κάτω, ὑποστελ-
-Z/4/7/2	λομένους θέρος. 
-Z/4/8/1	  Τοὺς δὲ φθινώδεας, ὑποστελλομένους τὰς ἄνω. 
-Z/4/9/1	  Τοὺς δὲ μελαγχολικοὺς, ἁδροτέρως τὰς κάτω, τῷ αὐτῷ 
-Z/4/9/2	λογισμῷ τἀναντία προστιθείς. 
-Z/4/10/1	  Φαρμακεύειν ἐν τοῖσι λίην ὀξέσιν, ἢν ὀργᾷ, αὐθημερόν· 
-Z/4/10/2	χρονίζειν γὰρ ἐν τοῖσι τοιουτέοισι κακόν. 
-Z/4/11/1	  Ὁκόσοισι στρόφοι, καὶ περὶ ὀμφαλὸν πόνοι, καὶ 
-Z/4/11/2	ὀσφύος ἄλγημα μὴ λυόμενον μήτε ὑπὸ φαρμακείης, μήτ' 
-Z/4/11/3	ἄλλως, εἰς ὕδρωπα ξηρὸν ἱδρύεται. 
-Z/4/12/1	  Ὁκόσοισι κοιλίαι λειεντεριώδεες, χειμῶνος φαρμακεύειν 
-Z/4/12/2	ἄνω, κακόν. 
-Z/4/13/1	  Πρὸς τοὺς ἐλλεβόρους τοῖσι μὴ ῥηϊδίως ἄνω κα- 
-Z/4/13/2	θαιρομένοισι, πρὸ τῆς πόσιος προϋγραίνειν τὰ σώματα πλείονι 
-Z/4/13/3	τροφῇ καὶ ἀναπαύσει. 
-Z/4/14/1	  Ἐπὴν πίῃ τις ἐλλέβορον, πρὸς μὲν τὰς κινήσιας τῶν σω-
-Z/4/14/2	μάτων μᾶλλον ἄγειν, πρὸς δὲ τοὺς ὕπνους καὶ μὴ κινήσιας, 
-Z/4/14/3	ἧσσον· δηλοῖ δὲ καὶ ἡ ναυτιλίη, ὅτι κίνησις τὰ σώματα 
-Z/4/14/4	ταράσσει. 
-Z/4/15/1	  Ἐπὴν βούλῃ μᾶλλον ἄγειν τὸν ἐλλέβορον, κίνει τὸ 
-Z/4/15/2	σῶμα· ἐπὴν δὲ παῦσαι, ὕπνον ποίει, καὶ μὴ κίνει. 
-Z/4/16/1	  Ἐλλέβορος ἐπικίνδυνος τοῖσι τὰς σάρκας ὑγιέας ἔχουσι, 
-Z/4/16/2	σπασμὸν γὰρ ἐμποιέει. 
-Z/4/17/1	  Ἀπυρέτῳ ἐόντι, ἀποσιτίη, καὶ καρδιωγμὸς, καὶ σκοτό-
-Z/4/17/2	δινος, καὶ στόμα ἐκπικρούμενον, ἄνω φαρμακείης δέεσθαι 
-Z/4/17/3	σημαίνει. 
-Z/4/18/1	  Τὰ ὑπὲρ τῶν φρενῶν ὀδυνήματα ἄνω φαρμακείην ση-
-Z/4/18/2	μαίνει· ὁκόσα δὲ κάτω, κάτω.  
-Z/4/19/1	  Ὁκόσοι ἐν τῇσι φαρμακοποσίῃσι μὴ διψῶσι, καθαιρό-
-Z/4/19/2	μενοι οὐ παύονται πρὶν ἢ διψήσωσιν. 
-Z/4/20/1	  Ἀπυρέτοισιν ἐοῦσιν, ἢν γίνηται στρόφος, καὶ γουνάτων 
-Z/4/20/2	βάρος, καὶ ὀσφύος ἄλγημα, κάτω φαρμακείης δεῖσθαι σημαίνει. 
-Z/4/21/1	  Ὑποχωρήματα μέλανα, οἱονεὶ αἷμα, ἀπὸ ταὐτομά-
-Z/4/21/2	του ἰόντα, καὶ ξὺν πυρετῷ, καὶ ἄνευ πυρετοῦ, κάκιστα· καὶ 
-Z/4/21/3	ὁκόσῳ ἂν τὰ χρώματα πλείω καὶ πονηρότερα ᾖ, μᾶλλον  
-Z/4/21/4	κάκιον· ξὺν φαρμάκῳ δὲ ἄμεινον, καὶ ὁκόσῳ ἂν πλείω χρώ-
-Z/4/21/5	ματα ᾖ, οὐ πονηρόν. 
-Z/4/22/1	  Νοσημάτων ὁκόσων ἀρχομένων, ἢν χολὴ μέλαινα ἢ 
-Z/4/22/2	ἄνω ἢ κάτω ὑπέλθῃ, θανάσιμον. 
-Z/4/23/1	  Ὁκόσοισιν ἐκ νουσημάτων ὀξέων ἢ πολυχρονίων, ἢ ἐκ 
-Z/4/23/2	τρωμάτων, ἢ ἄλλως πως λελεπτυσμένοισι χολὴ μέλαινα 
-Z/4/23/3	ἢ ὁκοῖον αἷμα μέλαν ὑπέλθῃ, τῇ ὑστεραίῃ ἀποθνή-
-Z/4/23/4	σκουσιν. 
-Z/4/24/1	  Δυσεντερίη ἢν ἀπὸ χολῆς μελαίνης ἄρξηται, θανά-
-Z/4/24/2	σιμον. 
-Z/4/25/1	  Αἷμα ἄνω μὲν ὁκοῖον ἂν ᾖ, κακὸν, κάτω δὲ, ἀγαθὸν, καὶ 
-Z/4/25/2	τὰ μέλανα ὑποχωρέοντα. 
-Z/4/26/1	  Ἢν ὑπὸ δυσεντερίης ἐχομένῳ ὁκοῖαι σάρκες ὑποχω-
-Z/4/26/2	ρήσωσι, θανάσιμον.  
-Z/4/27/1	  Ὁκόσοισιν ἐν τοῖσι πυρετοῖσιν αἱμοῤῥαγέει πλῆθος 
-Z/4/27/2	ὁκοθενοῦν, ἐν τῇσιν ἀναλήψεσι τουτέοισιν αἱ κοιλίαι καθυ-
-Z/4/27/3	γραίνονται. 
-Z/4/28/1	  Ὁκόσοισι χολώδεα τὰ διαχωρήματα, κωφώσιος γενο-
-Z/4/28/2	μένης παύεται, καὶ ὁκόσοισι κώφωσις, χολωδέων γενομέ-
-Z/4/28/3	νων παύεται. 
-Z/4/29/1	  Ὁκόσοισιν ἐν τοῖσι πυρετοῖσιν ἑκταίοισιν ἐοῦσι ῥίγεα 
-Z/4/29/2	γίνεται, δύσκριτα. 
-Z/4/30/1	Ὁκόσοισι παροξυσμοὶ γίνονται, ἣν ἂν ὥρην ἀφῇ, ἐς τὴν 
-Z/4/30/2	αὔριον τὴν αὐτὴν ὥρην ἢν λάβῃ, δύσκριτα. 
-Z/4/31/1	  Τοῖσι κοπιώδεσιν ἐν τοῖσι πυρετοῖσιν, ἐς ἄρθρα καὶ 
-Z/4/31/2	παρὰ τὰς γνάθους μάλιστα ἀποστάσιες γίνονται. 
-Z/4/32/1	  Ὁκόσοισι δὲ ἀνισταμένοισιν ἐκ τῶν νούσων τι πονέσει, 
-Z/4/32/2	ἐνταῦθα ἀποστάσιες γίνονται.  
-Z/4/33/1	  Ἀτὰρ ἢν καὶ προπεπονηκός τι ᾖ πρὸ τοῦ νοσέειν, 
-Z/4/33/2	ἐνταῦθα στηρίζει ἡ νοῦσος. 
-Z/4/34/1	  Ἢν ὑπὸ πυρετοῦ ἐχομένῳ, οἰδήματος μὴ ἐόντος ἐν τῇ 
-Z/4/34/2	φάρυγγι, πνὶξ ἐξαίφνης ἐπιστῇ, θανάσιμον. 
-Z/4/35/1	  Ἢν ὑπὸ πυρετοῦ ἐχομένῳ ὁ τράχηλος ἐξαίφνης ἐπι-
-Z/4/35/2	στραφῇ, καὶ μόλις καταπίνειν δύνηται, οἰδήματος μὴ ἐόντος, 
-Z/4/35/3	θανάσιμον. 
-Z/4/36/1	  Ἱδρῶτες πυρεταίνουσιν ἢν ἄρξωνται, ἀγαθοὶ τριταῖοι, 
-Z/4/36/2	καὶ πεμπταῖοι, καὶ ἑβδομαῖοι, καὶ ἐναταῖοι, καὶ ἑνδεκαταῖοι, καὶ 
-Z/4/36/3	τεσσαρεσκαιδεκαταῖοι, καὶ ἑπτακαιδεκαταῖοι, καὶ μιῇ καὶ εἰκο-
-Z/4/36/4	στῇ, καὶ ἑβδόμῃ καὶ εἰκοστῇ, καὶ τριηκοστῇ πρώτῃ, καὶ τριη- 
-Z/4/36/5	κοστῇ τετάρτῃ· οὗτοι γὰρ οἱ ἱδρῶτες νούσους κρίνουσιν· οἱ 
-Z/4/36/6	δὲ μὴ οὕτω γινόμενοι πόνον σημαίνουσι καὶ μῆκος νού-
-Z/4/36/7	σου καὶ ὑποτροπιασμούς. 
-Z/4/37/1	  Οἱ ψυχροὶ ἱδρῶτες, ξὺν μὲν ὀξεῖ πυρετῷ γινόμενοι, θάνατον, 
-Z/4/37/2	ξὺν πρηϋτέρῳ δὲ, μῆκος νούσου σημαίνουσιν. 
-Z/4/38/1	  Καὶ ὅκου ἔνι τοῦ σώματος ἱδρὼς, ἐνταῦθα φρά-
-Z/4/38/2	ζει τὴν νοῦσον. 
-Z/4/39/1	  Καὶ ὅκου ἔνι τοῦ σώματος θερμὸν ἢ ψυχρὸν, ἐν-
-Z/4/39/2	ταῦθα ἡ νοῦσος. 
-Z/4/40/1	  Καὶ ὅκου ἐν ὅλῳ τῷ σώματι μεταβολαὶ, καὶ ἢν τὸ 
-Z/4/40/2	σῶμα καταψύχηται, ἢ αὖθις θερμαίνηται, ἢ χρῶμα ἕτερον 
-Z/4/40/3	ἐξ ἑτέρου γίνηται, μῆκος νούσου σημαίνει. 
-Z/4/41/1	  Ἱδρὼς πουλὺς ἐξ ὕπνου ἄνευ τινὸς αἰτίης φανερῆς 
-Z/4/41/2	γινόμενος, τὸ σῶμα σημαίνει ὅτι πλείονι τροφῇ χρέεται· ἢν δὲ 
-Z/4/41/3	τροφὴν μὴ λαμβάνοντι τοῦτο γίγνηται, σημαίνει ὅτι κενώσιος 
-Z/4/41/4	δέεται.  
-Z/4/42/1	  Ἱδρὼς πουλὺς ψυχρὸς ἢ θερμὸς αἰεὶ ῥέων, ὁ μὲν ψυχρὸς, 
-Z/4/42/2	μέζω, ὁ δὲ θερμὸς, ἐλάσσω, νοῦσον σημαίνει. 
-Z/4/43/1	  Οἱ πυρετοὶ ὁκόσοι, μὴ διαλείποντες, διὰ τρίτης 
-Z/4/43/2	ἰσχυρότεροι γίνονται, ἐπικίνδυνοι· ὅτῳ δ' ἂν τρόπῳ δια-
-Z/4/43/3	λείπωσι, σημαίνει ὅτι ἀκίνδυνοι. 
-Z/4/44/1	  Ὁκόσοισι πυρετοὶ μακροὶ, τουτέοισι φύματα ἢ ἐς τὰ 
-Z/4/44/2	ἄρθρα πόνοι ἐγγίνονται. 
-Z/4/45/1	  Ὁκόσοισι φύματα, ἢ ἐς τὰ ἄρθρα πόνοι ἐκ πυρετῶν γί-
-Z/4/45/2	γνονται, οὗτοι σιτίοισι πλείοσι χρέονται. 
-Z/4/46/1	  Ἢν ῥῖγος ἐπιπίπτῃ πυρετῷ μὴ διαλείποντι, ἤδη 
-Z/4/46/2	ἀσθενεῖ ἐόντι, θανάσιμον. 
-Z/4/47/1	  Αἱ ἀποχρέμψιες αἱ ἐν τοῖσι πυρετοῖσι τοῖσι μὴ διαλεί-
-Z/4/47/2	πουσιν, αἱ πελιδναὶ, καὶ αἱματώδεες, καὶ δυσώδεες, καὶ χο-
[0627]  [012]  []  []

-Z/4/47/3	λώδεες, πᾶσαι κακαί· ἀποχωρέουσαι δὲ καλῶς, ἀγαθαὶ, καὶ κατὰ  
-Z/4/47/4	τὰς διαχωρήσιας, καὶ κατὰ τὰ οὖρα· ἢν δὲ μή τι τῶν 
-Z/4/47/5	ξυμφερόντων ἐκκρίνηται διὰ τῶν τόπων τούτων, κακόν. 
-Z/4/48/1	  Ἐν τοῖσι μὴ διαλείπουσι πυρετοῖσιν, ἢν τὰ μὲν ἔξω ψυ-
-Z/4/48/2	χρὰ ᾖ, τὰ δὲ ἔνδον καίηται, καὶ δίψαν ἔχῃ, θανάσιμον. 
-Z/4/49/1	  Ἐν μὴ διαλείποντι πυρετῷ, ἢν χεῖλος, ἢ ὀφρὺς, ἢ 
-Z/4/49/2	ὀφθαλμὸς, ἢ ῥὶς διαστραφῇ, ἢν μὴ βλέπῃ, ἢν μὴ ἀκούῃ, ἀσθε-
-Z/4/49/3	νέος ἐόντος τοῦ κάμνοντος, ὅ τι ἂν τουτέων γένηται, ἐγγὺς ὁ 
-Z/4/49/4	θάνατος. 
-Z/4/50/1	  Ὅκου ἐν πυρετῷ μὴ διαλείποντι δύσπνοια γίνεται καὶ 
-Z/4/50/2	παραφροσύνη, θανάσιμον. 
-Z/4/51/1	  Ἐν τοῖσι πυρετοῖσιν ἀποστήματα μὴ λυόμενα πρὸς τὰς πρώ-
-Z/4/51/2	τας κρίσιας, μῆκος νούσου σημαίνει.  
-Z/4/52/1	  Ὁκόσοι ἐν τοῖσι πυρετοῖσιν, ἢ ἐν τῇσιν ἄλλῃσιν ἀῤῥω-
-Z/4/52/2	στίῃσι κατὰ προαίρεσιν δακρύουσιν, οὐδὲν ἄτοπον· ὁκόσοι δὲ μὴ 
-Z/4/52/3	κατὰ προαίρεσιν, ἀτοπώτερον. 
-Z/4/53/1	  Ὁκόσοισι δὲ ἐπὶ τῶν ὀδόντων ἐν τοῖσι πυρετοῖσι περί-
-Z/4/53/2	γλισχρα γίνεται, ἰσχυρότεροι γίνονται οἱ πυρετοί. 
-Z/4/54/1	  Ὁκόσοισιν ἐπὶ πουλὺ βῆχες ξηραὶ, βραχέα ἐρεθίζουσαι, 
-Z/4/54/2	ἐν πυρετοῖσι καυσώδεσιν, οὐ πάνυ τι διψώδεές εἰσιν. 
-Z/4/55/1	  Οἱ ἐπὶ βουβῶσι πυρετοὶ, πάντες κακοὶ, πλὴν τῶν ἐφη-
-Z/4/55/2	μέρων. 
-Z/4/56/1	  Πυρέσσοντι ἱδρὼς ἐπιγενόμενος, μὴ ἐκλείποντος τοῦ πυ-
-Z/4/56/2	ρετοῦ, κακόν· μηκύνει γὰρ ἡ νοῦσος, καὶ ὑγρασίην πλείω σημαίνει. 
-Z/4/57/1	  Ὑπὸ σπασμοῦ ἢ τετάνου ἐχομένῳ πυρετὸς ἐπιγενόμενος 
-Z/4/57/2	λύει τὸ νόσημα. 
-Z/4/58/1	  Ὑπὸ καύσου ἐχομένῳ, ἐπιγενομένου ῥίγεος, λύσις. 
-Z/4/59/1	  Τριταῖος ἀκριβὴς κρίνεται ἐν ἑπτὰ περιόδοισι τὸ μακρό-
-Z/4/59/2	τατον.  
-Z/4/60/1	  Ὁκόσοισιν ἂν ἐν τοῖσι πυρετοῖσι τὰ ὦτα κωφωθῇ, αἷμα 
-Z/4/60/2	ἐκ ῥινῶν ῥυὲν, ἢ κοιλίη ἐκταραχθεῖσα, λύει τὸ νούσημα. 
-Z/4/61/1	  Πυρέσσοντι ἢν μὴ ἐν περισσῇσιν ἡμέρῃσιν ἀφῇ ὁ πυ-
-Z/4/61/2	ρετὸς, ὑποτροπιάζειν εἴωθεν. 
-Z/4/62/1	  Ὁκόσοισιν ἐν τοῖσι πυρετοῖσιν ἴκτεροι ἐπιγίνονται πρὸ τῶν 
-Z/4/62/2	ἑπτὰ ἡμερῶν, κακὸν, ἢν μὴ ξυνδόσιες ὑγρῶν κατὰ τὴν κοι-
-Z/4/62/3	λίην γένωνται. 
-Z/4/63/1	  Ὁκόσοισιν ἂν ἐν τοῖσι πυρετοῖσι καθ' ἡμέρην ῥίγεα 
-Z/4/63/2	γίνηται, καθ' ἡμέρην οἱ πυρετοὶ λύονται. 
-Z/4/64/1	  Ὁκόσοισιν ἐν τοῖσι πυρετοῖσι τῇ ἑβδόμῃ ἢ τῇ ἐνάτῃ 
-Z/4/64/2	ἢ τῇ ἑνδεκάτῃ ἢ τῇ τεσσαρεσκαιδεκάτῃ ἴκτεροι ἐπιγίνονται, 
-Z/4/64/3	ἀγαθὸν, ἢν μὴ τὸ δεξιὸν ὑποχόνδριον σκληρὸν ᾖ· ἢν δὲ 
-Z/4/64/4	μὴ, οὐκ ἀγαθόν. 
-Z/4/65/1	  Ἐν τοῖσι πυρετοῖσι περὶ τὴν κοιλίην καῦμα ἰσχυρὸν καὶ 
-Z/4/65/2	καρδιωγμὸς, κακόν.  
-Z/4/66/1	  Ἐν τοῖσι πυρετοῖσι τοῖσιν ὀξέσιν οἱ σπασμοὶ καὶ οἱ 
-Z/4/66/2	περὶ τὰ σπλάγχνα πόνοι ἰσχυροὶ, κακόν. 
-Z/4/67/1	  Ἐν τοῖσι πυρετοῖσιν οἱ ἐκ τῶν ὕπνων φόβοι, ἢ σπασμοὶ, 
-Z/4/67/2	κακόν. 
-Z/4/68/1	  Ἐν τοῖσι πυρετοῖσι τὸ πνεῦμα προσκόπτον, κακόν· σπα-
-Z/4/68/2	σμὸν γὰρ σημαίνει. 
-Z/4/69/1	  Ὁκόσοισιν οὖρα παχέα, θρομβώδεα, ὀλίγα, οὐκ ἀπυρέ-
-Z/4/69/2	τοισι, πλῆθος ἐπελθὸν ἐκ τουτέων λεπτὸν ὠφελέει· μάλιστα δὲ 
-Z/4/69/3	τὰ τοιαῦτα ἔρχεται, οἷσιν ἐξ ἀρχῆς, ἢ διὰ ταχέων ὑπόστασιν 
-Z/4/69/4	ἴσχει. 
-Z/4/70/1	  Ὁκόσοισι δὲ ἐν πυρετοῖσι τὰ οὖρα ἀνατεταραγμένα οἷον 
-Z/4/70/2	ὑποζυγίου, τουτέοισι κεφαλαλγίαι ἢ πάρεισιν, ἢ παρέσονται. 
-Z/4/71/1	  Ὁκόσοισιν ἑβδομαῖα κρίνεται, τουτέοισιν ἐπινέφελον ἴσχει 
-Z/4/71/2	τὸ οὖρον τῇ τετάρτῃ ἐρυθρὸν, καὶ τἄλλα κατὰ λόγον.  
-Z/4/72/1	  Ὁκόσοισιν οὖρα διαφανέα λευκὰ, πονηρά· μάλιστα δὲ 
-Z/4/72/2	ἐν τοῖσι φρενιτικοῖσιν ἐπιφαίνεται. 
-Z/4/73/1	  Ὁκόσοισιν ὑποχόνδρια μετέωρα, διαβορβορύζοντα, ὀσφύος 
-Z/4/73/2	ἀλγήματος ἐπιγενομένου, αἱ κοιλίαι τουτέοισι καθυγραίνονται, 
-Z/4/73/3	ἢν μὴ φῦσαι καταῤῥαγέωσιν, ἢ οὔρου πλῆθος ἐπέλθῃ· ἐν πυρε-
-Z/4/73/4	τοῖσι δὲ ταῦτα. 
-Z/4/74/1	  Ὁκόσοισιν ἐλπὶς ἐς ἄρθρα ἀφίστασθαι, ῥύεται τῆς ἀπο-
-Z/4/74/2	στάσιος οὖρον πουλὺ, κάρτα παχὺ, καὶ λευκὸν γινόμενον, οἷον  
-Z/4/74/3	ἐν τοῖσι κοπιώδεσι πυρετοῖσι τεταρταίοισιν ἄρχεται ἐνίοισι γί-
-Z/4/74/4	νεσθαι· ἢν δὲ καὶ ἐκ τῶν ῥινῶν αἱμοῤῥαγήσῃ, καὶ πάνυ ταχὺ 
-Z/4/74/5	λύεται. 
-Z/4/75/1	  Ἢν αἷμα ἢ πῦον οὐρέῃ, τῶν νεφρῶν ἢ τῆς κύστιος ἕλ-
-Z/4/75/2	κωσιν σημαίνει. 
-Z/4/76/1	  Ὁκόσοισιν ἐν τῷ οὔρῳ παχεῖ ἐόντι σαρκία σμικρὰ ὥσπερ 
-Z/4/76/2	τρίχες συνεξέρχονται, τουτέοισιν ἀπὸ τῶν νεφρῶν ἐκκρίνεται. 
-Z/4/77/1	  Ὁκόσοισιν ἐν τῷ οὔρῳ παχεῖ ἐόντι πιτυρώδεα συνεξου-
-Z/4/77/2	ρέεται, τουτέοισιν ἡ κύστις ψωριᾷ. 
-Z/4/78/1	  Ὁκόσοι ἀπὸ ταὐτομάτου αἷμα οὐρέουσι, τουτέοισιν ἀπὸ τῶν 
-Z/4/78/2	νεφρῶν φλεβίου ῥῆξιν σημαίνει. 
-Z/4/79/1	  Ὁκόσοισιν ἐν τῷ οὔρῳ ψαμμώδεα ὑφίσταται, τουτέοισιν ἡ 
-Z/4/79/2	κύστις λιθιᾷ. 
-Z/4/80/1	  Ἢν αἷμα οὐρέῃ καὶ θρόμβους, καὶ στραγγουρίην ἔχῃ,  
-Z/4/80/2	καὶ ὀδύνη ἐμπίπτῃ ἐς τὸ ὑπογάστριον καὶ ἐς τὸν περίνεον, 
-Z/4/80/3	τὰ περὶ τὴν κύστιν πονέει. 
-Z/4/81/1	  Ἢν αἷμα καὶ πῦον οὐρέῃ καὶ λεπίδας, καὶ ὀσμὴ βαρέη 
-Z/4/81/2	ᾖ, τῆς κύστιος ἕλκωσιν σημαίνει. 
-Z/4/82/1	  Ὁκόσοισιν ἐν τῇ οὐρήθρῃ φύματα φύεται, τουτέοισι, 
-Z/4/82/2	διαπυήσαντος καὶ ἐκραγέντος, λύσις. 
-Z/4/83/1	  Οὔρησις νύκτωρ πολλὴ γινομένη, σμικρὴν τὴν ὑπο-
-Z/4/83/2	χώρησιν σημαίνει. 
-Z/4/83/2	 
-Z/5/t/1	        {ΤΜΗΜΑ ΠΕΜΠΤΟΝ.} 
-Z/5/t/1	 
-Z/5/1/1	  Σπασμὸς ἐξ ἐλλεβόρου, θανάσιμον. 
-Z/5/2/1	  Ἐπὶ τρώματι σπασμὸς ἐπιγενόμενος, θανάσιμον. 
-Z/5/3/1	  Αἵματος πολλοῦ ῥυέντος, σπασμὸς ἢ λυγμὸς ἐπιγενόμενος, 
-Z/5/3/2	κακόν. 
-Z/5/4/1	  Ἐπὶ ὑπερκαθάρσει σπασμὸς ἢ λυγμὸς ἐπιγενόμενος, κακόν.  
-Z/5/5/1	  Ἢν μεθύων ἐξαίφνης ἄφωνός τις γένηται, σπασθεὶς ἀποθνή-
-Z/5/5/2	σκει, ἢν μὴ πυρετὸς ἐπιλάβῃ, ἢ ἐς τὴν ὥρην ἐλθὼν, καθ' ἣν 
-Z/5/5/3	αἱ κραιπάλαι λύονται, φθέγξηται. 
-Z/5/6/1	  Ὁκόσοι ὑπὸ τετάνου ἁλίσκονται, ἐν τέσσαρσιν ἡμέρῃσιν 
-Z/5/6/2	ἀπόλλυνται· ἢν δὲ ταύτας διαφύγωσιν, ὑγιέες γίνονται. 
-Z/5/7/1	  Τὰ ἐπιληπτικὰ ὁκόσοισι πρὸ τῆς ἥβης γίνεται, μετάστασιν 
-Z/5/7/2	ἴσχει· ὁκόσοισι δὲ πέντε καὶ εἴκοσιν ἐτέων γίνεται, τουτέοισι 
-Z/5/7/3	τὰ πολλὰ ξυναποθνήσκει. 
-Z/5/8/1	  Ὁκόσοι πλευριτικοὶ γενόμενοι οὐκ ἀνακαθαίρονται ἐν τεσσα-
-Z/5/8/2	ρεσκαίδεκα ἡμέρῃσι, τουτέοισιν ἐς ἐμπύημα καθίσταται. 
-Z/5/9/1	  Φθίσις γίνεται μάλιστα ἡλικίῃσι τῇσιν ἀπὸ ὀκτωκαίδεκα 
-Z/5/9/2	ἐτέων μέχρι πέντε καὶ τριήκοντα ἐτέων. 
-Z/5/10/1	  Ὁκόσοι κυνάγχην διαφεύγουσι, καὶ ἐς τὸν πλεύμονα αὐ- 
-Z/5/10/2	τέοισι τρέπεται, ἐν ἑπτὰ ἡμέρῃσιν ἀποθνήσκουσιν· ἢν δὲ ταύτας 
-Z/5/10/3	διαφύγωσιν, ἔμπυοι γίνονται. 
-Z/5/11/1	  Τοῖσιν ὑπὸ τῶν φθισίων ἐνοχλουμένοισιν, ἢν τὸ πτύσμα, 
-Z/5/11/2	ὅπερ ἂν ἀποβήσσωσι, βαρὺ ὄζῃ ἐπὶ τοὺς ἄνθρακας ἐπιχεόμενον, 
-Z/5/11/3	καὶ αἱ τρίχες ἀπὸ τῆς κεφαλῆς ῥέωσι, θανατῶδες. 
-Z/5/12/1	  Ὁκόσοισι φθισιῶσιν αἱ τρίχες ἀπὸ τῆς κεφαλῆς ῥέουσιν, 
-Z/5/12/2	οὗτοι, διαῤῥοίης ἐπιγενομένης, ἀποθνήσκουσιν. 
-Z/5/13/1	  Ὁκόσοι αἷμα ἀφρῶδες ἀναπτύουσι, τουτέοισιν ἐκ τοῦ 
-Z/5/13/2	πλεύμονος ἡ τοιαύτη ἀναγωγὴ γίνεται. 
-Z/5/14/1	  Ὑπὸ φθίσιος ἐχομένῳ διάῤῥοια ἐπιγενομένη, θανατῶδες. 
-Z/5/15/1	  Ὁκόσοι ἐκ πλευρίτιδος ἔμπυοι γίνονται, ἢν ἀνακαθαρθῶσιν 
-Z/5/15/2	ἐν τεσσαράκοντα ἡμέρῃσιν, ἀφ' ἧς ἂν ἡ ῥῆξις γένηται, παύονται· 
-Z/5/15/3	ἢν δὲ μὴ, ἐς φθίσιν μεθίσταντα. 
-Z/5/16/1	  Τὸ θερμὸν βλάπτει ταῦτα πλεονάκις χρεομένοισι, σαρ-
-Z/5/16/2	κῶν ἐκθήλυνσιν, νεύρων ἀκράτειαν, γνώμης νάρκωσιν, αἱμοῤῥαγίας, 
-Z/5/16/3	λειποθυμίας, ταῦτα οἷσι θάνατος.  
-Z/5/17/1	  Τὸ δὲ ψυχρὸν, σπασμοὺς, τετάνους, μελασμοὺς καὶ ῥίγεα 
-Z/5/17/2	πυρετώδεα. 
-Z/5/18/1	  Τὸ ψυχρὸν, πολέμιον ὀστέοισιν, ὀδοῦσι, νεύροισιν, ἐγκε-
-Z/5/18/2	φάλῳ, νωτιαίῳ μυελῷ· τὸ δὲ θερμὸν ὠφέλιμον. 
-Z/5/19/1	  Ὁκόσα κατέψυκται, ἐκθερμαίνειν, πλὴν ὁκόσα αἱμοῤ-
-Z/5/19/2	ῥαγέει, ἢ μέλλει. 
-Z/5/20/1	  Ἕλκεσι τὸ μὲν ψυχρὸν δακνῶδες, δέρμα περισκλη-
-Z/5/20/2	ρύνει, ὀδύνην ἀνεκπύητον ποιέει, μελαίνει, ῥίγεα πυρετώδεα 
-Z/5/20/3	ποιέει, σπασμοὺς καὶ τετάνους. 
-Z/5/21/1	  Ἔστι δὲ ὅκου ἐπὶ τετάνου ἄνευ ἕλκεος νέῳ εὐσάρκῳ, θέρεος 
-Z/5/21/2	μέσου, ψυχροῦ πολλοῦ κατάχυσις ἐπανάκλησιν θέρμης ποιέεται· 
-Z/5/21/3	θέρμη δὲ ταῦτα ῥύεται. 
-Z/5/22/1	  Τὸ θερμὸν ἐκπυητικὸν, οὐκ ἐπὶ παντὶ ἕλκεϊ, μέγιστον ση-
-Z/5/22/2	μεῖον ἐς ἀσφαλείην, δέρμα μαλάσσει, ἰσχναίνει, ἀνώδυνον, ῥιγέων, 
-Z/5/22/3	σπασμῶν, τετάνων παρηγορικόν· τὰ δὲ ἐν τῇ κεφαλῇ, καὶ 
-Z/5/22/4	καρηβαρίην λύει· πλεῖστον δὲ διαφέρει ὀστέων κατήγμασι, μά- 
-Z/5/22/5	λιστα δὲ τοῖσιν ἐψιλωμένοισι, τουτέων δὲ μάλιστα, τοῖσιν ἐν κε-
-Z/5/22/6	φαλῇ ἕλκεα ἔχουσι· καὶ ὁκόσα ὑπὸ ψύξιος θνήσκει, ἢ ἑλκοῦται, 
-Z/5/22/7	καὶ ἕρπησιν ἐσθιομένοισιν, ἕδρῃ, αἰδοίῳ, ὑστέρῃ, κύστει, του-
[0627]  [012]  []  []

-Z/5/22/8	τέοισι τὸ μὲν θερμὸν φίλιον καὶ κρῖνον, τὸ δὲ ψυχρὸν πολέμιον καὶ 
-Z/5/22/9	κτεῖνον. 
-Z/5/23/1	  Ἐν τουτέοισι δεῖ τῷ ψυχρῷ χρέεσθαι, ὁκόθεν αἱμοῤῥαγέει, 
-Z/5/23/2	ἢ μέλλει, μὴ ἐπ' αὐτὰ, ἀλλὰ περὶ αὐτὰ, ὁκόθεν ἐπιῤῥεῖ· καὶ 
-Z/5/23/3	ὁκόσαι φλεγμοναὶ, ἢ ἐπιφλογίσματα ἐς τὸ ἐρυθρὸν καὶ ὕφαιμον 
-Z/5/23/4	ῥέποντα αἵματι νεαρῷ, ἐπὶ ταῦτα, ἐπεὶ τά γε παλαιὰ με-
-Z/5/23/5	λαίνει· καὶ ἐρυσίπελας τὸ μὴ ἑλκούμενον, ἐπεὶ τό γε ἑλκού-
-Z/5/23/6	μενον βλάπτει. 
-Z/5/24/1	  Τὰ ψυχρὰ, οἷον χιὼν, κρύσταλλος, τῷ στήθεϊ πολέμια, 
-Z/5/24/2	βηχέων κινητικὰ, αἱμοῤῥοϊκὰ, καταῤῥοϊκά. 
-Z/5/25/1	  Τὰ ἐν ἄρθροισιν οἰδήματα καὶ ἀλγήματα, ἄτερ ἕλκεος, 
-Z/5/25/2	καὶ ποδαγρικὰ, καὶ σπάσματα, τουτέων τὰ πλεῖστα ψυχρὸν 
-Z/5/25/3	πολλὸν καταχεόμενον ῥηΐζει τε καὶ ἰσχναίνει, καὶ ὀδύνην λύει· 
-Z/5/25/4	νάρκη δὲ μετρίη ὀδύνης λυτική.  
-Z/5/26/1	  Ὕδωρ τὸ ταχέως θερμαινόμενον καὶ ταχέως ψυχόμενον, 
-Z/5/26/2	κουφότατον. 
-Z/5/27/1	  Ὁκόσοισι πιεῖν ὀρέξιες νύκτωρ τοῖσι πάνυ διψῶσιν, ἢν 
-Z/5/27/2	ἐπικοιμηθῶσιν, ἀγαθόν. 
-Z/5/28/1	  Γυναικείων ἀγωγὸν, ἡ ἐν ἀρώμασι πυρίη, πολλαχῆ δὲ 
-Z/5/28/2	καὶ ἐς ἄλλα χρησίμη ἂν ἦν, εἰ μὴ καρηβαρίας ἐνεποίεεν. 
-Z/5/29/1	  Τὰς κυούσας φαρμακεύειν, ἢν ὀργᾷ, τετράμηνα, καὶ 
-Z/5/29/2	ἄχρι ἑπτὰ μηνῶν ἧσσον· τὰ δὲ νήπια καὶ πρεσβύτερα εὐλα-
-Z/5/29/3	βέεσθαι. 
-Z/5/30/1	  Γυναικὶ ἐν γαστρὶ ἐχούσῃ ὑπό τινος τῶν ὀξέων νουσημάτων 
-Z/5/30/2	ληφθῆναι, θανατῶδες. 
-Z/5/31/1	  Γυνὴ ἐν γαστρὶ ἔχουσα, φλεβοτομηθεῖσα, ἐκτιτρώσκει· 
-Z/5/31/2	καὶ μᾶλλον ᾖσι μεῖζον τὸ ἔμβρυον. 
-Z/5/32/1	  Γυναικὶ αἷμα ἐμεούσῃ, τῶν καταμηνίων ῥαγέντων, λύσις.  
-Z/5/33/1	  Γυναικὶ, τῶν καταμηνίων ἐκλειπόντων, αἷμα ἐκ τῶν ῥι-
-Z/5/33/2	νῶν ῥυῆναι, ἀγαθόν. 
-Z/5/34/1	  Γυναικὶ ἐν γαστρὶ ἐχούσῃ, ἢν ἡ κοιλίη πουλλὰ ῥυῇ, κίν-
-Z/5/34/2	δυνος ἐκτρῶσαι. 
-Z/5/35/1	  Γυναικὶ ὑπὸ ὑστερικῶν ἐνοχλουμένῃ, ἢ δυστοκούσῃ, πταρ-
-Z/5/35/2	μὸς ἐπιγινόμενος, ἀγαθόν. 
-Z/5/36/1	  Γυναικὶ τὰ καταμήνια ἄχροα, καὶ μὴ κατὰ τὰ αὐτὰ 
-Z/5/36/2	αἰεὶ γινόμενα, καθάρσιος δεῖσθαι σημαίνει. 
-Z/5/37/1	  Γυναικὶ ἐν γαστρὶ ἐχούσῃ, ἢν οἱ μασθοὶ ἐξαίφνης ἰσχνοὶ γέ-
-Z/5/37/2	νωνται, ἐκτιτρώσκει. 
-Z/5/38/1	  Γυναικὶ ἐν γαστρὶ ἐχούσῃ ἢν ὁ ἕτερος μασθὸς ἰσχνὸς γέ-
-Z/5/38/2	νηται, δίδυμα ἐχούσῃ, θάτερον ἐκτιτρώσκει· καὶ ἢν μὲν ὁ 
-Z/5/38/3	δεξιὸς ἰσχνὸς γένηται, τὸ ἄρσεν· ἢν δὲ ὁ ἀριστερὸς, τὸ θῆλυ. 
-Z/5/39/1	  Ἢν γυνὴ μὴ κύουσα, μηδὲ τετοκυῖα, γάλα ἔχῃ, ταύτῃ τὰ 
-Z/5/39/2	καταμήνια ἐκλέλοιπεν. 
-Z/5/40/1	  Γυναιξὶν ὁκόσῃσιν ἐς τοὺς τιτθοὺς αἷμα συστρέφεται, μα-
-Z/5/40/2	νίην σημαίνει.  
-Z/5/41/1	  Γυναῖκα ἢν θέλῃς εἰδέναι εἰ κύει, ἐπὴν καθεύδειν μέλλῃ, 
-Z/5/41/2	ἀδείπνῳ ἐούσῃ, μελίκρητον διδόναι πιεῖν· κἢν μὲν στρόφος 
-Z/5/41/3	αὐτὴν ἔχῃ περὶ τὴν γαστέρα, κύει· ἢν δὲ μὴ, οὐ κύει. 
-Z/5/42/1	  Γυνὴ ἔγκυος, ἢν μὲν ἄρσεν κύῃ, εὔχροός ἐστιν· ἢν δὲ 
-Z/5/42/2	θῆλυ, δύσχροος. 
-Z/5/43/1	  Ἢν γυναικὶ κυούσῃ ἐρυσίπελας ἐν τῇ ὑστέρῃ γένηται, θα-
-Z/5/43/2	νατῶδες. 
-Z/5/44/1	  Ὁκόσαι παρὰ φύσιν λεπταὶ ἐοῦσαι ἐν γαστρὶ ἔχουσιν, ἐκτι-
-Z/5/44/2	τρώσκουσι, πρὶν ἢ παχυνθῆναι.  
-Z/5/45/1	  Ὁκόσαι δὲ μετρίως τὸ σῶμα ἔχουσαι ἐκτιτρώσκουσι δί-
-Z/5/45/2	μηνα καὶ τρίμηνα ἄτερ προφάσιος φανερῆς, ταύτῃσιν αἱ κοτυλη-
-Z/5/45/3	δόνες μύξης μεσταί εἰσι, καὶ οὐ δύνανται κρατέειν ὑπὸ τοῦ βά-
-Z/5/45/4	ρεος τὸ ἔμβρυον, ἀλλ' ἀποῤῥήγνυνται. 
-Z/5/46/1	  Ὁκόσαι παρὰ φύσιν παχεῖαι ἐοῦσαι μὴ ξυλλαμβάνουσιν ἐν 
-Z/5/46/2	γαστρὶ, ταύτῃσι τὸ ἐπίπλοον τὸ στόμα τῶν ὑστερέων ἀποπιέζει, 
-Z/5/46/3	καὶ, πρὶν ἢ λεπτυνθῆναι, οὐ κύουσιν. 
-Z/5/47/1	  Ἢν ὑστέρη ἐν τῷ ἰσχίῳ ἐγκειμένη διαπυήσῃ, ἀνάγκη 
-Z/5/47/2	ἔμμοτον γενέσθαι.  
-Z/5/48/1	  Ἔμβρυα τὰ μὲν ἄρσενα ἐν τοῖσι δεξιοῖσι, τὰ δὲ θήλεα ἐν 
-Z/5/48/2	τοῖσιν ἀριστεροῖσι μᾶλλον. 
-Z/5/49/1	  Ὑστέρων ἐκπτώσιες, πταρμικὸν προσθεὶς, ἐπιλάμβανε 
-Z/5/49/2	τοὺς μυκτῆρας καὶ τὸ στόμα. 
-Z/5/50/1	  Γυναικὶ τὰ καταμήνια ἢν βούλῃ ἐπισχεῖν, σικύην ὡς μεγί-
-Z/5/50/2	στην πρὸς τοὺς τιτθοὺς πρόσβαλλε. 
-Z/5/51/1	  Ὁκόσαι ἐν γαστρὶ ἔχουσι, τουτέων τὸ στόμα τῶν ὑστε-
-Z/5/51/2	ρέων ξυμμέμυκεν. 
-Z/5/52/1	  Ἢν γυναικὶ ἐν γαστρὶ ἐχούσῃ γάλα πουλὺ ἐκ τῶν μαζῶν 
-Z/5/52/2	ῥυῇ, ἀσθενὲς τὸ ἔμβρυον σημαίνει· ἢν δὲ στερεοὶ οἱ μαστοὶ 
-Z/5/52/3	ἔωσιν, ὑγιεινότερον τὸ ἔμβρυον σημαίνει. 
-Z/5/53/1	  Ὁκόσαι διαφθείρειν μέλλουσι τὰ ἔμβρυα, ταύτῃσιν οἱ  
-Z/5/53/2	τιτθοὶ ἰσχνοὶ γίνονται· ἢν δὲ πάλιν σκληροὶ γένωνται, ὀδύνη 
-Z/5/53/3	ἔσται ἢ ἐν τοῖσι τιτθοῖσιν, ἢ ἐν τοῖσιν ἰσχίοισιν, ἢ ἐν τοῖσιν 
-Z/5/53/4	ὀφθαλμοῖσιν, ἢ ἐν τοῖσι γούνασι, καὶ οὐ διαφθείρουσιν. 
-Z/5/54/1	  Ὁκόσῃσι τὸ στόμα τῶν ὑστερέων σκληρόν ἐστι, ταύτῃσιν 
-Z/5/54/2	ἀνάγκη τὸ στόμα τῶν ὑστερέων ξυμμύειν. 
-Z/5/55/1	  Ὁκόσαι ἐν γαστρὶ ἔχουσαι ὑπὸ πυρετῶν λαμβάνονται, καὶ 
-Z/5/55/2	ἰσχυρῶς ἰσχναίνονται, ἄνευ προφάσιος φανερῆς τίκτουσι χαλεπῶς 
-Z/5/55/3	καὶ ἐπικινδύνως, ἢ ἐκτιτρώκουσαι κινδυνεύουσιν. 
-Z/5/56/1	  Ἐπὶ ῥόῳ γυναικείῳ σπασμὸς καὶ λειποθυμίη ἢν ἐπιγέ-
-Z/5/56/2	νηται, κακόν. 
-Z/5/57/1	  Καταμηνίων γενομένων πλειόνων, νοῦσοι ξυμβαίνουσι, καὶ, 
-Z/5/57/2	μὴ γινομένων, ἀπὸ τῆς ὑστέρης γίνονται νοῦσοι. 
-Z/5/58/1	  Ἐπὶ ἀρχῷ φλεγμαίνοντι, καὶ ὑστέρῃ φλεγμαινούσῃ,  
-Z/5/58/2	στραγγουρίη ἐπιγίνεται, καὶ ἐπὶ νεφροῖσιν ἐμπύοισι στραγγουρίη 
-Z/5/58/3	ἐπιγίνεται, ἐπὶ δὲ ἥπατι φλεγμαίνοντι λὺγξ ἐπιγίνεται. 
-Z/5/59/1	  Γυνὴ ἢν μὴ λαμβάνῃ ἐν γαστρὶ, βούλῃ δὲ εἰδέναι εἰ λή-
-Z/5/59/2	ψεται, περικαλύψας ἱματίοισι, θυμία κάτω· κἢν μὲν πορεύεσθαι 
-Z/5/59/3	δοκέῃ ἡ ὀδμὴ διὰ τοῦ σώματος ἐς τὰς ῥῖνας καὶ ἐς τὸ στόμα, 
-Z/5/59/4	γίνωσκε ὅτι αὐτὴ οὐ δι' ἑωυτὴν ἄγονός ἐστίν. 
-Z/5/60/1	  Ἢν γυναικὶ ἐν γαστρὶ ἐχούσῃ αἱ καθάρσιες πορεύωνται, 
-Z/5/60/2	ἀδύνατον τὸ ἔμβρυον ὑγιαίνειν. 
-Z/5/61/1	  Ἢν γυναικὶ αἱ καθάρσιες μὴ πορεύωνται, μήτε φρίκης, 
-Z/5/61/2	μήτε πυρετοῦ ἐπιγινομένου, ἆσαι δὲ αὐτῇ προσπίπτωσι, λογίζου 
-Z/5/61/3	ταύτην ἐν γαστρὶ ἔχειν. 
-Z/5/62/1	  Ὁκόσαι ψυχρὰς καὶ πυκνὰς τὰς μήτρας ἔχουσιν, οὐ 
-Z/5/62/2	κυΐσκουσιν· καὶ ὁκόσαι καθύγρους ἔχουσι τὰς μήτρας, οὐ 
-Z/5/62/3	κυΐσκουσιν, ἀποσβέννυται γὰρ ὁ γόνος· καὶ ὁκόσαι ξηρὰς μᾶλλον 
-Z/5/62/4	καὶ περικαέας, ἐνδείῃ γὰρ τῆς τροφῆς φθείρεται τὸ σπέρμα· ὁκόσαι  
-Z/5/62/5	δὲ ἐξ ἀμφοτέρων τὴν κρᾶσιν ἔχουσι ξύμμετρον, αἱ τοιαῦται 
-Z/5/62/6	ἐπίτεκνοι γίνονται. 
-Z/5/63/1	  Παραπλησίως δὲ καὶ ἐπὶ τῶν ἀῤῥένων· ἢ γὰρ διὰ τὴν 
-Z/5/63/2	ἀραιότητα τοῦ σώματος τὸ πνεῦμα ἔξω φέρεται πρὸς τὸ μὴ παρα-
-Z/5/63/3	πέμπειν τὸ σπέρμα· ἢ διὰ τὴν πυκνότητα τὸ ὑγρὸν οὐ διαχω-
-Z/5/63/4	ρέει ἔξω· ἢ διὰ τὴν ψυχρότητα οὐκ ἐκπυροῦται, ὥστε ἀθροίζεσθαι 
-Z/5/63/5	πρὸς τὸν τόπον τοῦτον· ἢ διὰ τὴν θερμασίην τὸ αὐτὸ τοῦτο γίνεται. 
-Z/5/64/1	  Γάλα διδόναι κεφαλαλγέουσι κακόν· κακὸν δὲ καὶ πυρεταί-
-Z/5/64/2	νουσι, καὶ οἷσιν ὑποχόνδρια μετέωρα καὶ διαβορβορύζοντα, καὶ τοῖσι  
-Z/5/64/3	διψώδεσι· κακὸν δὲ, καὶ οἷσι χολώδεες αἱ ὑποχωρήσιες ἐν ὀξέσι 
-Z/5/64/4	πυρετοῖσιν ἐοῦσι, καὶ οἷσιν αἵματος πολλοῦ διαχώρησις γέγονεν· 
-Z/5/64/5	ἁρμόζει δὲ φθινώδεσι μὴ λίην πολλῷ πυρέσσουσιν· διδόναι δὲ καὶ 
-Z/5/64/6	ἐν πυρετοῖσι μακροῖσι βληχροῖσι, μηδενὸς τῶν προειρημένων 
-Z/5/64/7	σημείων παρεόντος, παρὰ λόγον δὲ ἐκτετηκότων. 
-Z/5/65/1	  Ὁκόσοισιν οἰδήματα ἐφ' ἕλκεσι φαίνεται, οὐ μάλα σπῶν-
-Z/5/65/2	ται, οὐδὲ μαίνονται· τουτέων δὲ ἀφανισθέντων ἐξαίφνης, τοῖσι μὲν 
-Z/5/65/3	ὄπισθεν σπασμοὶ, τέτανοι, τοῖσι δὲ ἔμπροσθεν μανίαι, ὀδύναι πλευ-
-Z/5/65/4	ροῦ ὀξεῖαι, ἢ ἐμπύησις, ἢ δυσεντερίη, ἢν ἐρυθρὰ μᾶλλον ᾖ τὰ 
-Z/5/65/5	οἰδήματα.  
-Z/5/66/1	  Ἢν, τραυμάτων ἰσχυρῶν ἐόντων καὶ πονηρῶν, οἴδημα μὴ 
-Z/5/66/2	φαίνηται, μέγα κακόν. 
-Z/5/67/1	  Τὰ χαῦνα, χρηστὰ, τὰ ἔνωμα, κακά. 
-Z/5/68/1	  Τῷ τὰ ὄπισθεν τῆς κεφαλῆς ὀδυνωμένῳ ἡ ἐν μετώπῳ 
-Z/5/68/2	ὀρθίη φλὲψ τμηθεῖσα, ὠφελέει. 
-Z/5/69/1	  Ῥίγεα ἄρχεται, γυναιξὶ μὲν ἐξ ὀσφύος μᾶλλον καὶ διὰ 
-Z/5/69/2	νώτου ἐς κεφαλήν· ἀτὰρ καὶ ἀνδράσι μᾶλλον ὄπισθεν, ἢ ἔμπροσθεν 
-Z/5/69/3	τοῦ σώματος, οἷον ἀπὸ πήχεων καὶ μηρῶν· ἀτὰρ καὶ τὸ δέρμα 
-Z/5/69/4	ἀραιὸν ἔχουσι, δηλοῖ δὲ τοῦτο ἡ θρίξ.  
-Z/5/70/1	  Οἱ ὑπὸ τεταρταίων ἁλισκόμενοι ὑπὸ σπασμοῦ οὐ πάνυ τι 
-Z/5/70/2	ἁλίσκονται· ἢν δὲ ἁλίσκωνται πρότερον, εἶτα ἐπιγένηται τεταρ-
-Z/5/70/3	ταῖος, παύονται. 
-Z/5/71/1	  Ὁκόσοισι δέρματα περιτείνεται καρφαλέα καὶ σκληρὰ, ἄνευ 
-Z/5/71/2	ἱδρῶτος τελευτῶσιν· ὁκόσοισι δὲ χαλαρὰ καὶ ἀραιὰ, σὺν ἱδρῶτι 
-Z/5/71/3	τελευτῶσιν. 
-Z/5/72/1	  Οἱ ἰκτεριώδεες οὐ πάνυ τι πνευματώδεές εἰσιν. 
-Z/5/72/1	 
[0627]  [012]  []  []

-Z/6/t/1	        {ΤΜΗΜΑ ΕΚΤΟΝ.} 
-Z/6/t/1	 
-Z/6/1/1	  Ἐν τῇσι χρονίῃσι λειεντερίῃσιν ὀξυρεγμίη ἐπιγινομένη, 
-Z/6/1/2	μὴ γενομένη πρότερον, σημεῖον ἀγαθόν. 
-Z/6/2/1	  Οἷσι ῥῖνες ὑγρότεραι φύσει, καὶ ἡ γονὴ ὑγροτέρη, ὑγιαί-
-Z/6/2/2	νουσι νοσηρότερον· οἷσι δὲ τἀναντία, ὑγιεινότερον.  
-Z/6/3/1	  Ἐν τῇσι μακρῇσι δυσεντερίῃσιν αἱ ἀποσιτίαι, κακόν· καὶ 
-Z/6/3/2	ξὺν πυρετῷ, κάκιον. 
-Z/6/4/1	  Τὰ περιμάδαρα ἕλκεα, κακοήθεα. 
-Z/6/5/1	  Τῶν ὀδυνέων ἐν πλευρῇσι, καὶ ἐν στήθεσι, καὶ ἐν τοῖσιν 
-Z/6/5/2	ἄλλοισι μέρεσιν, ἢν μέγα διαφέρωσι, καταμαθητέον. 
-Z/6/6/1	  Τὰ νεφριτικὰ, καὶ ὁκόσα κατὰ τὴν κύστιν, ἐργωδῶς ὑγιά-
-Z/6/6/2	ζεται τοῖσι πρεσβύτῃσιν. 
-Z/6/7/1	  Τὰ ἀλγήματα τὰ κατὰ τὴν κοιλίην γινόμενα, τὰ μὲν 
-Z/6/7/2	μετέωρα κουφότερα, τὰ δὲ μὴ μετέωρα, ἰσχυρότερα. 
-Z/6/8/1	  Τοῖσιν ὑδρωπικοῖσι τὰ γινόμενα ἕλκεα ἐν τῷ σώματι, οὐ 
-Z/6/8/2	ῥηϊδίως ὑγιάζεται.  
-Z/6/9/1	  Τὰ πλατέα ἐξανθήματα, οὐ πάνυ τι κνησμώδεα. 
-Z/6/10/1	  Κεφαλὴν πονέοντι καὶ περιωδυνέοντι, πῦον, ἢ ὕδωρ, ἢ 
-Z/6/10/2	αἷμα ῥυὲν κατὰ τὰς ῥῖνας, ἢ κατὰ τὸ στόμα, ἢ κατὰ τὰ ὦτα, λύει 
-Z/6/10/3	τὸ νούσημα. 
-Z/6/11/1	  Τοῖσι μελαγχολικοῖσι, καὶ τοῖσι νεφριτικοῖσιν αἱμοῤῥοΐδες 
-Z/6/11/2	ἐπιγινόμεναι, ἀγαθόν. 
-Z/6/12/1	  Τῷ ἰηθέντι χρονίας αἱμοῤῥοΐδας, ἢν μὴ μία φυλαχθῇ, 
-Z/6/12/2	κίνδυνος ὕδρωπα ἐπιγενέσθαι ἢ φθίσιν. 
-Z/6/13/1	  Ὑπὸ λυγμοῦ ἐχομένῳ πταρμοὶ ἐπιγενόμενοι λύουσι τὸν 
-Z/6/13/2	λυγμόν. 
-Z/6/14/1	  Ὑπὸ ὕδρωπος ἐχομένῳ, κατὰ τὰς φλέβας ἐς τὴν κοιλίην 
-Z/6/14/2	ὕδατος ῥυέντος, λύσις. 
-Z/6/15/1	  Ὑπὸ διαῤῥοίης ἐχομένῳ μακρῆς ἀπὸ ταὐτομάτου ἔμετος 
-Z/6/15/2	ἐπιγινόμενος λύει τὴν διάῤῥοιαν. 
-Z/6/16/1	  Ὑπὸ πλευρίτιδος, ἢ ὑπὸ περιπλευμονίης ἐχομένῳ διάῤῥοια 
-Z/6/16/2	ἐπιγενομένη, κακόν. 
-Z/6/17/1	  Ὀφθαλμιῶντι, ὑπὸ διαῤῥοίης ληφθῆναι, ἀγαθόν. 
-Z/6/18/1	  Κύστιν διακοπέντι, ἢ ἐγκέφαλον, ἢ καρδίην, ἢ φρένας,  
-Z/6/18/2	ἢ τῶν ἐντέρων τι τῶν λεπτῶν, ἢ κοιλίην, ἢ ἧπαρ, θανα-
-Z/6/18/3	τῶδες. 
-Z/6/19/1	  Ἐπὴν διακοπῇ ὀστέον, ἢ χονδρὸς, ἢ νεῦρον, ἢ γνάθου τὸ 
-Z/6/19/2	λεπτὸν, ἢ ἀκροποσθίη, οὔτε αὔξεται, οὔτε ξυμφύεται. 
-Z/6/20/1	  Ἢν ἐς τὴν κοιλίην αἷμα ἐκχυθῇ παρὰ φύσιν, ἀνάγκη 
-Z/6/20/2	ἐκπυηθῆναι. 
-Z/6/21/1	  Τοῖσι μαινομένοισι, κιρσῶν ἢ αἱμοῤῥοΐδων ἐπιγινομένων, 
-Z/6/21/2	μανίης λύσις. 
-Z/6/22/1	  Ὁκόσα ῥήγματα ἐκ τοῦ νώτου ἐς τοὺς ἀγκῶνας κατα-
-Z/6/22/2	βαίνει, φλεβοτομίη λύει. 
-Z/6/23/1	  Ἢν φόβος ἢ δυσθυμίη πουλὺν χρόνον διατελέῃ, μελαγ-
-Z/6/23/2	χολικὸν τὸ τοιοῦτον. 
-Z/6/24/1	  Ἐντέρων ἢν διακοπῇ τῶν λεπτῶν τι, οὐ ξυμφύεται. 
-Z/6/25/1	  Ἐρυσίπελας, ἔξωθεν καταχεόμενον, ἔσω τρέπεσθαι οὐκ 
-Z/6/25/2	ἀγαθόν· ἔσωθεν δὲ ἔξω, ἀγαθόν.  
-Z/6/26/1	  Ὁκόσοισιν ἂν ἐν τοῖσι καύσοισι τρόμοι γένωνται, παρα-
-Z/6/26/2	κοπὴ λύει. 
-Z/6/27/1	  Ὁκόσοι ἔμπυοι ἢ ὑδρωπικοὶ τέμνονται ἢ καίονται, ἐκ-
-Z/6/27/2	ρυέντος τοῦ πύου ἢ τοῦ ὕδατος ἀθρόου, πάντως ἀπόλλυνται. 
-Z/6/28/1	  Εὐνοῦχοι οὐ ποδαγριῶσιν, οὐδὲ φαλακροὶ γίνονται. 
-Z/6/29/1	  Γυνὴ οὐ ποδαγριᾷ, ἢν μὴ τὰ καταμήνια αὐτέῃ ἐκλίπῃ. 
-Z/6/30/1	  Παῖς οὐ ποδαγριᾷ πρὸ τοῦ ἀφροδισιασμοῦ. 
-Z/6/31/1	  Ὀδύνας ὀφθαλμῶν ἀκρητοποσίη, ἢ λουτρὸν, ἢ πυρίη, ἢ 
-Z/6/31/2	φλεβοτομίη, ἢ φαρμακοποσίη λύει. 
-Z/6/32/1	  Τραυλοὶ ὑπὸ διαῤῥοίης μάλιστα ἁλίσκονται μακρῆς. 
-Z/6/33/1	  Οἱ ὀξυρεγμιώδεες οὐ πάνυ τι πλευριτικοὶ γίνονται. 
-Z/6/34/1	  Ὁκόσοι φαλακροὶ, τουτέοισι κιρσοὶ μεγάλοι οὐ γίνονται· 
-Z/6/34/2	ὁκόσοισι δὲ φαλακροῖσιν ἐοῦσιν κιρσοὶ γίνονται, πάλιν οὗτοι 
-Z/6/34/3	γίνονται δασέες.  
-Z/6/35/1	  Τοῖσιν ὑδρωπικοῖσι βὴξ ἐπιγενομένη, κακόν. 
-Z/6/36/1	  Δυσουρίην φλεβοτομίη λύει, τάμνειν δὲ τὰς ἔσω. 
-Z/6/37/1	  Ὑπὸ κυνάγχης ἐχομένῳ οἰδήματα γενέσθαι ἐν τῷ βρόγχῳ 
-Z/6/37/2	ἔξω, ἀγαθόν. 
-Z/6/38/1	  Ὁκόσοισι κρυπτοὶ καρκίνοι γίνονται, μὴ θεραπεύειν βέλ-
-Z/6/38/2	τιον· θεραπευόμενοι γὰρ ἀπόλλυνται ταχέως, μὴ θεραπευόμενοι 
-Z/6/38/3	δὲ, πουλὺν χρόνον διατελέουσιν. 
-Z/6/39/1	  Σπασμοὶ γίνονται, ἢ ὑπὸ πληρώσιος, ἢ κενώσιος· οὕτω 
-Z/6/39/2	δὲ καὶ λυγμός. 
-Z/6/40/1	  Ὁκόσοισι περὶ τὸ ὑποχόνδριον πόνοι γίνονται ἄτερ φλεγμο-
-Z/6/40/2	νῆς, τουτέοισι πυρετὸς ἐπιγενόμενος λύει τὸν πόνον. 
-Z/6/41/1	  Ὁκόσοισι διάπυόν τι ἐὸν ἐν τῷ σώματι μὴ διασημαίνει, 
-Z/6/41/2	τουτέοισι διὰ παχύτητα τοῦ τόπου οὐ διασημαίνει.  
-Z/6/42/1	  Ἐν τοῖσιν ἰκτερικοῖσι τὸ ἧπαρ σκληρὸν γενέσθαι, πονηρόν. 
-Z/6/43/1	  Ὁκόσοι σπληνώδεες ὑπὸ δυσεντερίης ἁλίσκονται, τουτέοι-
-Z/6/43/2	σιν, ἐπιγενομένης μακρῆς τῆς δυσεντερίης, ὕδρωψ ἐπιγίνεται, ἢ 
-Z/6/43/3	λειεντερίη, καὶ ἀπόλλυνται. 
-Z/6/44/1	  Ὁκόσοισιν ἐκ στραγγουρίης εἰλεοὶ γίνονται, ἐν ἑπτὰ ἡμέ-
-Z/6/44/2	ρῃσιν ἀπόλλυνται, ἢν μὴ, πυρετοῦ ἐπιγενομένου, ἅλις τὸ οὖρον 
-Z/6/44/3	ῥυῇ. 
-Z/6/45/1	  Ἕλκεα ὁκόσα ἐνιαύσια γίνεται, ἢ μακρότερον χρόνον ἴσχει, 
-Z/6/45/2	ἀνάγκη ὀστέον ἀφίστασθαι, καὶ τὰς οὐλὰς κοίλας γίνεσθαι. 
-Z/6/46/1	  Ὁκόσοι ὑβοὶ ἐξ ἄσθματος ἢ βηχὸς γίνονται πρὸ τῆς ἥβης, 
-Z/6/46/2	ἀπόλλυνται. 
-Z/6/47/1	  Ὁκόσοισι φλεβοτομίη ἢ φαρμακείη ξυμφέρει, τουτέους 
-Z/6/47/2	προσῆκον τοῦ ἦρος φλεβοτομεῖν, ἢ φαρμακεύειν.  
-Z/6/48/1	  Τοῖσι σπληνώδεσι δυσεντερίη ἐπιγενομένη, ἀγαθόν. 
-Z/6/49/1	  Ὁκόσα ποδαγρικὰ νουσήματα γίνεται, ταῦτα ἀποφλεγμή-
-Z/6/49/2	ναντα ἐν τεσσαράκοντα ἡμέρῃσιν ἀποκαθίσταται. 
-Z/6/50/1	  Ὁκόσοισιν ἂν ὁ ἐγκέφαλος διακοπῇ, τουτέοισιν ἀνάγκη πυρε-
-Z/6/50/2	τὸν καὶ χολῆς ἔμετον ἐπιγίνεσθαι. 
-Z/6/51/1	  Ὁκόσοισιν ὑγιαίνουσιν ὀδύναι γίνονται ἐξαίφνης ἐν τῇ κε-
-Z/6/51/2	φαλῇ, καὶ παραχρῆμα ἄφωνοι κεῖνται, καὶ ῥέγκουσιν, ἀπόλλυνται 
-Z/6/51/3	ἐν ἑπτὰ ἡμέρῃσιν, ἢν μὴ πυρετὸς ἐπιλάβῃ. 
-Z/6/52/1	  Σκοπεῖν δὲ χρὴ καὶ τὰς ὑποφάσιας τῶν ὀφθαλμῶν ἐν τοῖ-
-Z/6/52/2	σιν ὕπνοισιν· ἢν γάρ τι ὑποφαίνηται, ξυμβαλλομένων τῶν βλεφάρων, 
-Z/6/52/3	τοῦ λευκοῦ μὴ ἐκ διαῤῥοίης ἐόντι ἢ φαρμακοποσίης, 
-Z/6/52/4	φλαῦρον τὸ σημεῖον καὶ θανατῶδες σφόδρα. 
-Z/6/53/1	  Αἱ παραφροσύναι αἱ μὲν μετὰ γέλωτος γινόμεναι, ἀσφα-
-Z/6/53/2	λέστεραι· αἱ δὲ μετὰ σπουδῆς, ἐπισφαλέστεραι. 
-Z/6/54/1	  Ἐν τοῖσιν ὀξέσι πάθεσι τοῖσι μετὰ πυρετοῦ αἱ κλαυθμώ-
-Z/6/54/2	δεες ἀναπνοαὶ, κακαί. 
-Z/6/55/1	  Τὰ ποδαγρικὰ τοῦ ἦρος καὶ τοῦ φθινοπώρου κινέεται ὡς 
-Z/6/55/2	ἐπὶ τὸ πουλύ. 
-Z/6/56/1	  Τοῖσι μελαγχολικοῖσι νουσήμασιν ἐς τάδε ἐπικίνδυνοι αἱ 
-Z/6/56/2	ἀποσκήψιες· ἢ ἀπόπληξιν τοῦ σώματος, ἢ σπασμὸν, ἢ μανίην, 
-Z/6/56/3	ἢ τύφλωσιν σημαίνουσιν.  
-Z/6/57/1	  Ἀπόπληκτοι δὲ μάλιστα γίνονται ἡλικίῃ τῇ ἀπὸ τεσσαρά-
-Z/6/57/2	κοντα ἐτέων ἄχρις ἑξήκοντα. 
-Z/6/58/1	  Ἢν ἐπίπλοον ἐκπέσῃ, ἀνάγκη ἀποσαπῆναι. 
-Z/6/59/1	  Ὁκόσοισιν ὑπὸ ἰσχιάδος ἐνοχλουμένοισιν ἐξίσταται τὸ ἰσχίον, 
-Z/6/59/2	καὶ πάλιν ἐμπίπτει, τουτέοισι μύξαι ἐπιγίνονται. 
-Z/6/60/1	  Ὁκόσοισιν ὑπὸ ἰσχιάδος ἐνοχλουμένοισι χρονίης τὸ ἰσχίον 
-Z/6/60/2	ἐξίσταται, τουτέοισι τήκεται τὸ σκέλος, καὶ χωλοῦνται, ἢν μὴ 
-Z/6/60/3	καυθέωσιν. 
-Z/6/60/3	 
-Z/7/t/1	        {ΤΜΗΜΑ ΕΒΔΟΜΟΝ.} 
-Z/7/t/1	 
-Z/7/1/1	  Ἐν τοῖσιν ὀξέσι νουσήμασι ψύξις ἀκρωτηρίων, κακόν. 
-Z/7/2/1	  Ἐπὶ ὀστέῳ νοσέοντι σὰρξ πελιδνὴ, κακόν. 
-Z/7/3/1	  Ἐπὶ ἐμέτῳ λὺγξ καὶ ὀφθαλμοὶ ἐρυθροὶ, κακόν. 
-Z/7/4/1	  Ἐπὶ ἱδρῶτι φρίκη, οὐ χρηστόν. 
-Z/7/5/1	  Ἐπὶ μανίῃ δυσεντερίη, ἢ ὕδρωψ, ἢ ἔκστασις, ἀγαθόν. 
-Z/7/6/1	  Ἐν νούσῳ πολυχρονίῃ ἀσιτίη καὶ ἄκρητοι ὑποχωρήσιες, 
-Z/7/6/2	κακόν.  
-Z/7/7/1	  Ἐκ πολυποσίης ῥῖγος καὶ παραφροσύνη, κακόν. 
-Z/7/8/1	  Ἐπὶ φύματος ἔσω ῥήξει ἔκλυσις, ἔμετος, καὶ λειπο-
-Z/7/8/2	ψυχίη γίνεται. 
-Z/7/9/1	  Ἐπὶ αἵματος ῥύσει παραφροσύνη ἢ σπασμὸς, κακόν. 
-Z/7/10/1	  Ἐπὶ εἰλεῷ ἔμετος, ἢ λὺγξ, ἢ σπασμὸς, ἢ παραφροσύνη, 
-Z/7/10/2	κακόν. 
-Z/7/11/1	  Ἐπὶ πλευρίτιδι περιπλευμονίη, κακόν. 
-Z/7/12/1	  Ἐπὶ περιπλευμονίῃ φρενῖτις, κακόν. 
-Z/7/13/1	  Ἐπὶ καύμασιν ἰσχυροῖσι σπασμὸς ἢ τέτανος, κακόν. 
-Z/7/14/1	  Ἐπὶ πληγῇ ἐς τὴν κεφαλὴν ἔκπληξις ἢ παραφροσύνη, 
-Z/7/14/2	κακόν. 
-Z/7/15/1	  Ἐπὶ αἵματος πτύσει, πύου πτύσις. 
-Z/7/16/1	  Ἐπὶ πύου πτύσει, φθίσις καὶ ῥύσις· ἐπὴν δὲ τὸ σίελον 
-Z/7/16/2	ἴσχηται, ἀποθνήσκουσιν.  
-Z/7/17/1	  Ἐπὶ φλεγμονῇ τοῦ ἥπατος λὺγξ, κακόν. 
-Z/7/18/1	  Ἐπὶ ἀγρυπνίῃ σπασμὸς ἢ παραφροσύνη, κακόν. 
-Z/7/18bis/1	  Ἐπὶ ληθάργῳ τρόμος, κακόν. 
-Z/7/19/1	  Ἐπὶ ὀστέου ψιλώσει, ἐρυσίπελας. 
-Z/7/20/1	  Ἐπὶ ἐρυσιπέλατι σηπεδὼν ἢ ἐκπύησις. 
-Z/7/21/1	  Ἐπὶ ἰσχυρῷ σφυγμῷ ἐν τοῖσιν ἕλκεσιν, αἱμοῤῥαγίη. 
-Z/7/22/1	  Ἐπὶ ὀδύνῃ πολυχρονίῳ τῶν περὶ τὴν κοιλίην, ἐκπύησις. 
-Z/7/23/1	  Ἐπὶ ἀκρήτῳ ὑποχωρήσει, δυσεντερίη. 
-Z/7/24/1	  Ἐπὶ ὀστέου διακοπῇ, παραφροσύνη, ἢν κενεὸν λάβῃ. 
-Z/7/25/1	  Ἐκ φαρμακοποσίης σπασμὸς, θανατῶδες. 
-Z/7/26/1	  Ἐπὶ ὀδύνῃ ἰσχυρῇ τῶν περὶ τὴν κοιλίην, ἀκρωτηρίων 
-Z/7/26/2	ψύξις, κακόν.  
[0627]  [012]  []  []

-Z/7/27/1	  Ἐν γαστρὶ ἐχούσῃ τεινεσμὸς ἐπιγενόμενος ἐκτρῶσαι ποιέει. 
-Z/7/28/1	  Ὅ τι ἂν ὀστέον, ἢ χόνδρος, ἢ νεῦρον ἀποκοπῇ ἐν τῷ 
-Z/7/28/2	σώματι, οὔτε αὔξεται, οὔτε συμφύεται. 
-Z/7/29/1	  Ἢν ὑπὸ λευκοῦ φλέγματος ἐχομένῳ διάῤῥοια ἐπιγένηται 
-Z/7/29/2	ἰσχυρὴ, λύει τὴν νοῦσον. 
-Z/7/30/1	  Ὁκόσοισιν ἀφρώδεα τὰ διαχωρήματα ἐν τῇσι διαῤῥοίῃσι, 
-Z/7/30/2	τουτέοισιν ἀπὸ τῆς κεφαλῆς ταῦτα ἀποκαταῤῥέει. 
-Z/7/31/1	  Ὁκόσοισι πυρέσσουσιν ἐν τοῖσιν οὔροισι κριμνώδεες αἱ 
-Z/7/31/2	ὑποστάσιες γίνονται, μακρὴν τὴν ἀῤῥωστίην σημαίνουσιν. 
-Z/7/32/1	  Ὁκόσοισι δὲ χολώδεες αἱ ὑποστάσιες, ἄνωθεν δὲ λεπταὶ, 
-Z/7/32/2	ὀξείην τὴν ἀῤῥωστίην σημαίνουσιν. 
-Z/7/33/1	  Ὁκόσοισι δὲ διεστηκότα τὰ οὖρα γίνεται, τουτέοισι ταραχὴ 
-Z/7/33/2	ἰσχυρὴ ἐν τῷ σώματί ἐστιν.  
-Z/7/34/1	  Ὁκόσοισι δὲ ἐπὶ τοῖσιν οὔροισιν ἐφίστανται πομφόλυγες, 
-Z/7/34/2	νεφριτικὰ σημαίνουσι, καὶ μακρὴν τὴν ἀῤῥωστίην ἔσεσθαι. 
-Z/7/35/1	  Ὁκόσοισι δὲ λιπαρὴ ἡ ἐπίστασις καὶ ἀθρόη, τουτέοισι νε-
-Z/7/35/2	φριτικὰ καὶ ὀξέα σημαίνει. 
-Z/7/36/1	  Ὁκόσοισι δὲ νεφριτικοῖσιν ἐοῦσι τὰ προειρημένα συμβαίνει 
-Z/7/36/2	σημήϊα, πόνοι τε ὀξέες περὶ τοὺς μύας τοὺς ῥαχιαίους γίνονται, ἢν 
-Z/7/36/3	μὲν περὶ τοὺς ἔξω τόπους γίνωνται, ἀπόστημα προσδέχου ἐσόμενον 
-Z/7/36/4	ἔξω· ἢν δὲ μᾶλλον οἱ πόνοι πρὸς τοὺς ἔσω τόπους γίνωνται, καὶ 
-Z/7/36/5	τὸ ἀπόστημα προσδέχου ἐσόμενον μᾶλλον ἔσω. 
-Z/7/37/1	  Ὁκόσοι αἷμα ἐμέουσιν, ἢν μὲν ἄνευ πυρετοῦ, σωτήριον·  
-Z/7/37/2	ἢν δὲ ξὺν πυρετῷ, κακόν· θεραπεύειν δὲ τοῖσι ψυκτικοῖσι καὶ 
-Z/7/37/3	τοῖσι στυπτικοῖσιν. 
-Z/7/38/1	  Κατάῤῥοοι οἱ ἐς τὴν ἄνω κοιλίην ἐκπυέονται ἐν ἡμέρῃσιν 
-Z/7/38/2	εἴκοσιν. 
-Z/7/39/1	  Ἢν οὐρέῃ αἷμα καὶ θρόμβους, καὶ στραγγουρίη ἔχῃ, καὶ 
-Z/7/39/2	ὀδύνη ἐμπίπτῃ ἐς τὸν περίνεον καὶ τὸν κτένα, τὰ περὶ τὴν κύστιν 
-Z/7/39/3	νοσέειν σημαίνει. 
-Z/7/40/1	  Ἢν ἡ γλῶσσα ἐξαίφνης ἀκρατὴς γένηται, ἢ ἀπόπληκτόν 
-Z/7/40/2	τι τοῦ σώματος, μελαγχολικὸν τὸ τοιοῦτο γίνεται. 
-Z/7/41/1	  Ἢν, ὑπερκαθαιρομένων τῶν πρεσβυτέρων, λὺγξ ἐπιγένηται, 
-Z/7/41/2	οὐκ ἀγαθόν. 
-Z/7/42/1	  Ἢν πυρετὸς μὴ ἀπὸ χολῆς ἔχῃ, ὕδατος πολλοῦ καὶ θερ-
-Z/7/42/2	μοῦ καταχεομένου κατὰ τῆς κεφαλῆς, λύσις τοῦ πυρετοῦ γίνεται. 
-Z/7/43/1	  Γυνὴ ἀμφιδέξιος οὐ γίνεται.  
-Z/7/44/1	  Ὁκόσοι ἔμπυοι καίονται ἢ τέμνονται, ἢν μὲν τὸ πῦον 
-Z/7/44/2	καθαρὸν ῥυῇ καὶ λευκὸν, περιγίνονται· ἢν δὲ ὕφαιμον καὶ 
-Z/7/44/3	βορβορῶδες καὶ δυσῶδες, ἀπόλλυνται. 
-Z/7/45/1	  Ὁκόσοι τὸ ἧπαρ διάπυον καίονται ἢ τέμνονται, ἢν μὲν τὸ 
-Z/7/45/2	πῦον καθαρὸν ῥυῇ καὶ λευκὸν, περιγίγνονται (ἐν χιτῶνι γὰρ τὸ 
-Z/7/45/3	πῦον τουτέοισίν ἐστιν)· ἢν δὲ οἷον ἀμόργη ῥυῇ, ἀπόλλυνται. 
-Z/7/46/1	  Ὀδύνας ὀφθαλμῶν, ἄκρητον ποτίσας καὶ λούσας πολλῷ 
-Z/7/46/2	θερμῷ, φλεβοτόμει. 
-Z/7/47/1	  Ὑδρωπιῶντα ἢν βὴξ ἔχῃ, ἀνέλπιστός ἐστιν. 
-Z/7/48/1	  Στραγγουρίην καὶ δυσουρίην θώρηξις καὶ φλεβοτομίη λύει· 
-Z/7/48/2	τάμνειν δὲ τὰς ἔσω. 
-Z/7/49/1	  Ὑπὸ κυνάγχης ἐχομένῳ οἴδημα καὶ ἐρύθημα ἐν τῷ στήθει 
-Z/7/49/2	ἐπιγενόμενον, ἀγαθόν· ἔξω γὰρ τρέπεται τὸ νούσημα.  
-Z/7/50/1	  Ὁκόσοισιν ἂν σφακελισθῇ ὁ ἐγκέφαλος, ἐν τρισὶν ἡμέρῃσιν 
-Z/7/50/2	ἀπόλλυνται· ἢν δὲ ταύτας διαφύγωσιν, ὑγιέες γίνονται. 
-Z/7/51/1	  Πταρμὸς γίνεται ἐκ τῆς κεφαλῆς, διαθερμαινομένου τοῦ 
-Z/7/51/2	ἐγκεφάλου, ἢ διυγραινομένου τοῦ ἐν τῇ κεφαλῇ κενεοῦ· ὑπερ-
-Z/7/51/3	χέεται οὖν ὁ ἀὴρ ὁ ἐνεὼν, ψοφέει δὲ, ὅτι διὰ στενοῦ ἡ διέξοδος 
-Z/7/51/4	αὐτοῦ ἐστιν. 
-Z/7/52/1	  Ὁκόσοι ἧπαρ περιωδυνέουσι, τουτέοισι πυρετὸς ἐπιγενό-
-Z/7/52/2	μενος λύει τὴν ὀδύνην. 
-Z/7/53/1	  Ὁκόσοισι ξυμφέρει αἷμα ἀφαιρέεσθαι ἀπὸ τῶν φλεβῶν, 
-Z/7/53/2	τουτέοισι ξυμφέρει ἦρος φλεβοτομέεσθαι.  
-Z/7/54/1	  Ὁκόσοισι μεταξὺ τῶν φρενῶν καὶ τῆς γαστρὸς φλέγμα 
-Z/7/54/2	ἀποκλείεται, καὶ ὀδύνην παρέχει, οὐκ ἔχον διέξοδον ἐς οὐδετέρην 
-Z/7/54/3	τῶν κοιλιῶν, τουτέοισι, κατὰ τὰς φλέβας ἐς τὴν κύστιν τραπέντος 
-Z/7/54/4	τοῦ φλέγματος, λύσις γίνεται τῆς νούσου. 
-Z/7/55/1	  Ὁκόσοισι δ' ἂν τὸ ἧπαρ ὕδατος πλησθὲν ἐς τὸ ἐπίπλοον 
-Z/7/55/2	ῥαγῇ, τουτέοισιν ἡ κοιλίη ὕδατος ἐμπίπλαται, καὶ ἀποθνήσκουσιν. 
-Z/7/56/1	  Ἀλύκη, χάσμη, φρίκη, οἶνος ἴσος ἴσῳ πινόμενος λύει. 
-Z/7/57/1	  Ὁκόσοισιν ἐν τῇ οὐρήθρῃ φύματα γίνεται, τουτέοισι, δια-
-Z/7/57/2	πυήσαντος καὶ ἐκραγέντος, λύεται ὁ πόνος. 
-Z/7/58/1	  Ὁκόσοισιν ἂν ὁ ἐγκέφαλος σεισθῇ ὑπό τινος προφάσιος, 
-Z/7/58/2	ἀνάγκη ἀφώνους γίνεσθαι παραχρῆμα.  
-Z/7/60/1	  Τοῖσι σώμασι τοῖσιν ὑγρὰς τὰς σάρκας ἔχουσι δεῖ λιμὸν 
-Z/7/60/2	ἐμποιέειν· λιμὸς γὰρ ξηραίνει τὰ σώματα. 
-Z/7/59/1	  Ἢν ὑπὸ πυρετοῦ ἐχομένῳ, οἰδήματος μὴ ἐόντος ἐν τῇ 
-Z/7/59/2	φάρυγγι, πνὶξ ἐξαίφνης ἐπιγένηται, καὶ καταπίνειν μὴ δύνηται, 
-Z/7/59/3	ἀλλ' ἢ μόλις, θανάσιμον. 
-Z/7/59bis/1	  Ἢν ὑπὸ πυρετοῦ ἐχομένῳ ὁ τράχηλος ἐπιστραφῇ, καὶ κατα-
-Z/7/59bis/2	πίνειν μὴ δύνηται, οἰδήματος μὴ ἐόντος ἐν τῷ τραχήλῳ, θανάσιμον. 
-Z/7/61/1	  Ὅκου ἂν ἐν ὅλῳ τῷ σώματι μεταβολαὶ, καὶ τὸ σῶμα 
-Z/7/61/2	καταψύχηται, καὶ πάλιν θερμαίνηται, ἢ χρῶμα ἕτερον ἐξ ἑτέρου 
-Z/7/61/3	μεταβάλλῃ, μῆκος νούσου σημαίνει. 
-Z/7/62/1	  Ἱδρὼς πουλὺς, θερμὸς ἢ ψυχρὸς, ῥέων αἰεὶ, σημαίνει 
-Z/7/62/2	ἔχειν πλησμονὴν ὑγροῦ· ἀπάγειν οὖν χρὴ τῷ μὲν ἰσχυρῷ 
-Z/7/62/3	ἄνωθεν, τῷ δὲ ἀσθενεῖ κάτωθεν.  
-Z/7/63/1	  Οἱ πυρετοὶ οἱ μὴ διαλείποντες, ἢν ἰσχυρότεροι διὰ 
-Z/7/63/2	τρίτης γίνωνται, ἐπικίνδυνοι· ὅτῳ δ' ἂν τρόπῳ διαλείπωσι, ση-
-Z/7/63/3	μαίνει ὅτι ἀκίνδυνοι. 
-Z/7/64/1	  Ὁκόσοισι πυρετοὶ μακροὶ, τουτέοισιν ἢ φύματα, ἢ ἐς τὰ 
-Z/7/64/2	ἄρθρα πόνοι ἐγγίνονται. 
-Z/7/65/1	  Ὁκόσοισι φύματα ἢ ἐς τὰ ἄρθρα πόνοι ἐκ πυρετῶν γίνον-
-Z/7/65/2	ται, οὗτοι σιτίοισι πλείοσι χρέονται. 
-Z/7/66/1	  Ἤν τις πυρέσσοντι τροφὴν διδῷ, ἣν ὑγιεῖ, τῷ μὲν ὑγιαί-
-Z/7/66/2	νοντι ἰσχὺς, τῷ δὲ κάμνοντι νοῦσος. 
-Z/7/67/1	  Τὰ διὰ τῆς κύστιος διαχωρέοντα ὁρῇν δεῖ, εἰ οἷα τοῖς  
-Z/7/67/2	ὑγιαίνουσιν ὑποχωρέεται· τὰ ἥκιστα οὖν ὅμοια τουτέοισι, ταῦτα 
-Z/7/67/3	νοσωδέστερα, τὰ δ' ὅμοια τοῖσιν ὑγιαίνουσιν, ἥκιστα νοσερά. 
-Z/7/68/1	  Καὶ οἷσι τὰ ὑποχωρήματα, ἢν ἐάσῃς στῆναι καὶ μὴ κι-
-Z/7/68/2	νήσῃς, ὑφίσταται οἱονεὶ ξύσματα, τουτέοισι ξυμφέρει ὑποκαθῆραι 
-Z/7/68/3	τὴν κοιλίην· ἢν δὲ μὴ καθαρὴν ποιήσας διδῷς τὰ ῥοφήματα, 
-Z/7/68/4	ὁκόσῳ ἂν πλείω διδῷς, μᾶλλον βλάψεις.  
-Z/7/69/1	  Ὁκόσοισιν ἂν κάτω ὠμὰ διαχωρέῃ, ἀπὸ χολῆς μελαί-
-Z/7/69/2	νης ἐστὶν, ἢν πλείονα, πλείονος, ἢν ἐλάσσονα, ἐλάσ-
-Z/7/69/3	σονος. 
-Z/7/70/1	  Αἱ ἀποχρέμψιες αἱ ἐν τοῖσι πυρετοῖσι τοῖσι μὴ διαλείπουσι, 
-Z/7/70/2	πελιδναὶ καὶ αἱματώδεες καὶ δυσώδεες, πᾶσαι κακαί· ἀπο-
-Z/7/70/3	χωρέουσαι δὲ καλῶς, ἀγαθαὶ, καὶ κατὰ κοιλίην καὶ κύστιν· καὶ 
-Z/7/70/4	ὅκου ἄν τι ἀποχωρέον στῇ μὴ κεκαθαρμένῳ, κακόν. 
-Z/7/71/1	  Τὰ σώματα χρὴ, ὅκου τις βούλεται καθαίρεσθαι, εὔροα 
-Z/7/71/2	ποιέειν· κἢν μὲν ἄνω βούλῃ εὔροα ποιέειν, στῆσαι τὴν κοιλίην· ἢν 
-Z/7/71/3	δὲ κάτω εὔροα ποιέειν, ὑγρῆναι τὴν κοιλίην. 
-Z/7/72/1	  Ὕπνος, ἀγρυπνίη, ἀμφότερα μᾶλλον τοῦ μετρίου γινό-
-Z/7/72/2	μενα, νοῦσος. 
-Z/7/73/1	  Ἐν τοῖσι μὴ διαλείπουσι πυρετοῖσιν, ἢν τὰ μὲν ἔξω 
-Z/7/73/2	ψυχρὰ ᾖ, τὰ δὲ ἔσω καίηται, καὶ πυρετὸς ἔχῃ, θανάσιμον.  
-Z/7/74/1	  Ἐν μὴ διαλείποντι πυρετῷ, ἢν χεῖλος, ἢ ῥὶς, ἢ ὀφθαλμὸς 
-Z/7/74/2	διαστραφῇ, ἢν μὴ βλέπῃ, ἢν μὴ ἀκούῃ, ἤδη ἀσθενὴς ἐὼν, ὅ τι 
-Z/7/74/3	ἂν ᾖ τουτέων τῶν σημείων, θανάσιμον. 
-Z/7/75/1	  Ἐπὶ λευκῷ φλέγματι ὕδρωψ ἐπιγίνεται. 
-Z/7/76/1	  Ἐπὶ διαῤῥοίῃ δυσεντερίη. 
-Z/7/77/1	  Ἐπὶ δυσεντερίῃ λειεντερίη. 
-Z/7/78/1	  Ἐπὶ σφακέλῳ ἀπόστασις ὀστέου. 
-Z/7/79et80/1	  Ἐπὶ αἵματος ἐμέτῳ φθορὴ, καὶ πύου κάθαρσις 
-Z/7/79et80/2	ἄνω· ἐπὶ φθορῇ ῥεῦμα ἐκ τῆς κεφαλῆς· ἐπὶ ῥεύματι διάῤῥοια· ἐπὶ 
-Z/7/79et80/3	διαῤῥοίῃ σχέσις τῆς ἄνω καθάρσιος· ἐπὶ τῇ σχέσει θάνατος. 
-Z/7/81/1	  Ὁκοῖα καὶ ἐν τοῖσι κατὰ τὴν κύστιν, καὶ τοῖσι κατὰ τὴν 
-Z/7/81/2	κοιλίην ὑποχωρήμασι, καὶ ἐν τοῖσι κατὰ τὰς σάρκας, καὶ ἤν που  
-Z/7/81/3	ἄλλῃ τῆς φύσιος ἐκβαίνῃ τὸ σῶμα, ἢν ὀλίγον, ὀλίγη ἡ νοῦσος γίνε-
-Z/7/81/4	ται, ἢν πουλὺ, πολλὴ, ἢν πάνυ πουλὺ, θανάσιμον τὸ τοιοῦτον. 
-Z/7/82/1	  Ὁκόσοι ὑπὲρ τὰ τεσσαράκοντα ἔτεα φρενιτικοὶ γίνονται, 
-Z/7/82/2	οὐ πάνυ τι ὑγιάζονται· ἧσσον γὰρ κινδυνεύουσιν, οἷσιν ἂν οἰκείη 
-Z/7/82/3	τῆς φύσιος καὶ τῆς ἡλικίης ἡ νοῦσος ᾖ. 
-Z/7/83/1	  Ὁκόσοισιν ἐν τῇσιν ἀῤῥωστίῃσιν οἱ ὀφθαλμοὶ κατὰ προ-
-Z/7/83/2	αίρεσιν δακρύουσιν, ἀγαθόν· ὁκόσοισι δὲ ἄνευ προαιρέσιος, κακόν. 
-Z/7/84/1	  Ὁκόσοισιν ἐν τοῖσι πυρετοῖσι τεταρταίοισιν ἐοῦσιν αἷμα ἐκ 
[0627]  [012]  []  []

-Z/7/84/2	τῶν ῥινῶν ῥυῇ, πονηρόν. 
-Z/7/85/1	  Ἱδρῶτες ἐπικίνδυνοι ἐν τῇσι κρισίμοισιν ἡμέρῃσι μὴ γινόμε-
-Z/7/85/2	νοι, σφοδροί τε καὶ ταχέως ὠθούμενοι ἐκ τοῦ μετώπου, ὥσπερ στα-
-Z/7/85/3	λαγμοὶ καὶ κρουνοὶ, καὶ ψυχροὶ σφόδρα καὶ πολλοί· ἀνάγκη 
-Z/7/85/4	γὰρ τὸν τοιοῦτον ἱδρῶτα πορεύεσθαι μετὰ βίης, καὶ πόνου ὑπερ-
-Z/7/85/5	βολῆς, καὶ ἐκθλίψιος πολυχρονίου. 
-Z/7/86/1	  Ἐπὶ χρονίῳ νουσήματι κοιλίης καταφορὴ, κακόν.  
-Z/7/87/1	  Ὁκόσα φάρμακα οὐκ ἰῆται, σίδηρος ἰῆται· ὅσα σίδηρος 
-Z/7/87/2	οὐκ ἰῆται, πῦρ ἰῆται· ὅσα δὲ πῦρ οὐκ ἰῆται, ταῦτα χρὴ νομίζειν 
-Z/7/87/3	ἀνίατα.  