
[0057]  [022]  []  []

-Z/4/652/t1	{ΓΑΛΗΝΟΥ ΠΕΡΙ ΚΥΟΥΜΕΝΩΝ 
-Z/4/652/t2	      ΔΙΑΠΛΑΣΕΩΣ.} 
-Z/4/652/1	  Περὶ τῆς τῶν κυουμένων διαπλάσεως ἐπε-
-Z/4/652/2	χείρησαν μέν τι καὶ φιλόσοφοι γράφειν, μηδεμίαν ἀφορμὴν 
-Z/4/652/3	ὧν λέγουσιν ἐξ ἀνατομῆς περιεχόμενοι. καὶ θαυμαστόν γε 
-Z/4/652/4	οὐδέν ἐστιν ἁμαρτεῖν τῆς ἀληθείας αὐτοὺς, διαφωνῆσαί 
-Z/4/652/5	τε πρὸς ἀλλήλους. ὅπου γὰρ τοῖς ἀνατεμοῦσιν ἐπιμελῶς 
-Z/4/652/6	ἠγνοήθη τινὰ, πολὺ δήπου μᾶλλον εἰκὸς ἦν ἁμαρτεῖν, ὅσοι 
-Z/4/652/7	ταῖς ἑαυτῶν ὑπονοίας ἐπίστευσαν ἄνευ τῶν ἐξ ἀνατομῆς 
-Z/4/652/8	φαινομένων. Ἱπποκράτης δὲ πρῶτος ὧν ἴσμεν ἔγραψέ τι  
-Z/4/653/1	περὶ διαπλάσεως ἐμβρύων ἀληθῶς, οὐ λογικαῖς ὑπονοίαις τὴν 
-Z/4/653/2	ἀκολουθίαν τῆς ζητήσεως ἐπιτρέψας, ἀλλ' αἰσθηταῖς διαγνώσε-
-Z/4/653/3	σιν, οὐδ' οὖν οὐδὲ ταύταις ὀλίγαις, ὥσπερ ἔνιοι καθολικὰς 
-Z/4/653/4	ἀποφάσεις ἐκ τῶν ἅπαξ ἢ δὶς ὀφθέντων ποιησάμενοι. καὶ 
-Z/4/653/5	νῦν γοῦν τις ἰατρὸς θεασάμενος ἐκτρωθὲν ἔμβρυον ἡμερῶν 
-Z/4/653/6	τριάκοντα καὶ δυοῖν, ἔχον ἤδη σαφῆ τὴν τῆς διαπλάσεως 
-Z/4/653/7	ὑπογραφὴν, ὡς ἐπὶ πάντων ἐμβρύων οὕτω γιγνόμενον ἀπε-
-Z/4/653/8	φῄνατο, μηδὲ τὰ πρὸς Ἱπποκράτους εἰρημένα, μή τί γε 
-Z/4/653/9	δὴ τῶν ἄλλων, ὅσοι περὶ τούτων ἱστόρησαν, ἀνεγνωκώς. 
-Z/4/653/10	οὐ γὰρ ἀποτετμημένος εἷς ὅρος ἐστὶν τοῖς ἐμβρύοις οὔτε 
-Z/4/653/11	τῆς σαφοῦς διαπλάσεως, οὔτε τῆς κινήσεως, οὔτε τῆς ἀπο-
-Z/4/653/12	κυήσεως, ἀλλ', ὡς Ἱπποκράτει τε γέγραπται καὶ 
-Z/4/653/13	τοῖς ἀξιοπιστοτάτοις τοῖς μετ' αὐτὸν, ὧδ' ἔχει τὸ σύμπαν. 
-Z/4/653/14	ἑκταίαν γονὴν ἐκπεσοῦσαν ἰδὼν ὁ γράψας τὸ περὶ φύσεως 
-Z/4/653/15	παιδίου βιβλίον, εἴτ' αὐτὸς Ἱπποκράτης ἐστὶν εἴθ' ὁ μα-
-Z/4/653/16	θητὴς αὐτοῦ Πόλυβος, ἀκριβῶς τε ἅμα καὶ σαφῶς διηγή-
-Z/4/653/17	σατο κατὰ τήνδε τὴν ῥῆσιν· Καὶ μὴν ἓξ ἡμέρας μείνασαν  
-Z/4/654/1	ἐν τῇσι μήτρῃσι γονὴν καὶ ἔξω πεσοῦσαν αὐτός τε εἶδον 
-Z/4/654/2	καὶ ὁκοίη μοι ἐφαίνετο ἐν τῇ γνώμῃ τότε, ἀπ' ἐκείνων τὰ 
-Z/4/654/3	λοιπὰ τεκμήρια ποιέομαι. ὡς δὲ εἶδον τὴν γονὴν ἑκταίην 
-Z/4/654/4	οὖσαν, ἐγὼ διηγήσομαι. γυναικὸς οἰκέτις μουσουργὸς ἦν πο-
-Z/4/654/5	λύτιμος, παρ' ἄνδρας φοιτῶσα, ἣν οὐκ ἔδει λαβεῖν ἐν γα-
-Z/4/654/6	στρὶ, ὅκως μὴ ἀτιμοτέρη εἴη. ἠκηκόει δὲ ἡ μουσουργὸς, 
-Z/4/654/7	οἷα αἱ γυναῖκες πρὸς ἀλλήλας λέγουσιν, ὅτι, ἢν γυνὴ μέλλῃ 
-Z/4/654/8	λήψεσθαι ἐν γαστρὶ, οὐκ ἐξέρχεται ἡ γονὴ, ἀλλ' ἐμμένει. 
-Z/4/654/9	ταῦτα ἀκούσασα ξυνῆκε, καὶ τοῦτ' ἐφύλασσεν ἀεί. καὶ ὡς 
-Z/4/654/10	ᾔσθετο οὐκ ἐξιοῦσαν τὴν γονὴν, καὶ ἔφρασε τῇ δεσποίνῃ, 
-Z/4/654/11	καὶ ὁ λόγος ἦλθεν πρὸς ἐμέ. καὶ ἐγὼ ἀκούσας ἐκελευσά-
-Z/4/654/12	μην αὐτὴν πρὸς τὴν γῆν πηδῆσαι. καὶ ἐπεὶ ἑπτάκις ἐπεπή-
-Z/4/654/13	δητο, ἡ γονὴ κατεῤῥύη ἐπὶ τὴν γῆν, καὶ ψόφος ἐγένετο, 
-Z/4/654/14	κᾀκείνη ἐθεᾶτο καὶ ἐθαύμαζεν. ὁκοίη δ' ἦν, ἐγὼ ἐρέω· 
-Z/4/654/15	οἷον εἴ τις ὠοῦ ὠμοῦ τὸ ἔξω λεπύριον περιέλοι, ἐν δὲ τῷ 
-Z/4/654/16	ἔνδον ὑμένι τὸ ἔσω ὑγρὸν διαφαίνοιτο. τρόπος μέν τις ἦν 
-Z/4/654/17	τοιοῦτος, ἅλις εἰπεῖν, ἦν δὲ ἐρυθρὸν καὶ στρογγύλον. ἐν 
-Z/4/654/18	δὲ τῷ ὑμένι ἐφαίνοντο ἐνεοῦσαί τινες ἶνες λευκαὶ καὶ πα- 
-Z/4/655/1	χεῖαι εἰλημέναι ξὺν ἰχῶρι παχεῖ καὶ ἐρυθρῷ, καὶ ἀμφὶ 
-Z/4/655/2	τὸν ὑμένα ἔξωθεν αἱμάλωπες, κατὰ δὲ τὸ μέσον ἐπεῖχε 
-Z/4/655/3	λεπτὸν, ὅ τί μοι ἐδόκει εἶναι ὀμφαλὸς, καὶ ἐκείνῳ τὴν 
-Z/4/655/4	πνοὴν καὶ ἔξω καὶ ἔσω ποιεῖσθαι τὸ πρῶτον, καὶ ὁ ὑμὴν 
-Z/4/655/5	ἐξ ἐκείνου ἐτέτατο πᾶς ὁ περιέχων τὴν γονήν. 
-Z/4/655/6	  Ἐν τούτῳ τῷ λόγῳ τὸν μὲν περιέχοντα τὴν 
-Z/4/655/7	γονὴν ὑμένα τὸ καλούμενον χορίον, τὸ δὲ τὰς λευκὰς καὶ 
-Z/4/655/8	παχείας ἶνας ἔχον ἐν ἑαυτῷ ξὺν ἰχῶρι παχεῖ καὶ ἐρυθρῷ 
-Z/4/655/9	φλεβῶν καὶ ἀρτηριῶν ὑπογραφὴν τῆς γενέσεως ἡγητέον ὑπάρ-
-Z/4/655/10	χειν. αὐξανόμενον γοῦν τὸ κύημα διὰ παντὸς ὁρᾶται περιε-
-Z/4/655/11	χόμενον ὑπὸ τοῦ χορίου, μεστοῦ φλεβῶν τε καὶ ἀρτηριῶν 
-Z/4/655/12	ὄντος. οὐδὲ γὰρ ἄλλο τι παρὰ ταῦτα τὰ τρία τὴν οὐσίαν 
-Z/4/655/13	αὐτοῦ συντίθησιν, ἀλλ' εἰσὶ πάμπολλαι φλέβες καὶ ἀρτη-
-Z/4/655/14	ρίαι, πλησίον ἀλλήλων ἐκτεταμέναι, περιλαμβανόμεναί τε 
-Z/4/655/15	καὶ συναπτόμεναι συνεχεῖ σώματι λεπτῷ καὶ ὑμενοειδεῖ. 
-Z/4/655/16	διαιρουμένων δὲ τῶν κυούντων ζώων, ὅσα μὴ πόῤῥω τῆς 
-Z/4/655/17	ἀνθρωπίνης ἐστὶ φύσεως, οἷον αἰγῶν, καὶ προβάτων, καὶ  
-Z/4/656/1	ὑῶν, βοῶν τε καὶ ἵππων, καὶ ὄνων, φαίνεται τὸ χορίον 
-Z/4/656/2	τοῦτο συμπεφυκὸς τῇ μήτρᾳ τοῦ κυοῦντος ζώου κατὰ τὰς 
-Z/4/656/3	ἀρτηρίας τε καὶ φλέβας. ἡ δ' ἀρχὴ τῆς γενέσεως τῶν ἀγ-
-Z/4/656/4	γείων τούτων ἐστὶν ἐκ τῶν κατὰ τὰς μήτρας ἀρτηριῶν καὶ 
-Z/4/656/5	φλεβῶν, ὧν εἰς τὴν ἐντὸς χώραν τῆς μήτρας ἀνεστόμωται 
-Z/4/656/6	τὰ πέρατα, καὶ διὰ τούτων μόνων ἡ κοινωνία τοῖς κυου-
-Z/4/656/7	μένοις ἐστὶ πρὸς τὰς κυούσας. οὐδαμόθι γὰρ ἄλλοθι τέ-
-Z/4/656/8	τρηται τὸ χορίον, ἀλλ' οὐδὲ ψαύει κατά γε τὰς μήτρας, 
[0057]  [022]  []  []

-Z/4/656/9	ὅτι μὴ κατὰ ταῦτα μόνα, τὸ δ' ἄλλο κύτος αὐτοῦ τὸ με-
-Z/4/656/10	ταξὺ ταῖς μήτραις μὲν ἔνδοθεν ὑποτέταται, ψαύει δ' 
-Z/4/656/11	αὐτῶν μόνων ἄνευ συμφύσεως. τά γε μὴν ἀγγεῖα τὰ κατ' 
-Z/4/656/12	αὐτὸ στενοτάτας μὲν ἔχει τὰς ἀρχὰς, δι' ὧν, ὡς ἔφην, 
-Z/4/656/13	ἥνωται τοῖς πέρασιν τῶν κατὰ τὴν μήτραν ἀγγείων, ἀπο-
-Z/4/656/14	χωροῦντα δ' αὐτῆς ἐς ταὐτὸν ἀλλήλοις ἀφικνεῖται τρόπον 
-Z/4/656/15	ὁμοιότατον ταῖς ῥίζαις τῶν φυτῶν. ὡς γὰρ ἐπ' ἐκεί-
-Z/4/656/16	νων ἐκ πολλῶν καὶ λεπτῶν περάτων ἀλλήλαις συνιόντων ἕτε-
-Z/4/656/17	ραι ῥίζαι παχύτεραι γεννῶνται, κᾀκείνων αὖθις ἀλλήλαις 
-Z/4/656/18	ἑνουμένων ἕτεραι, καὶ τοῦτο γινόμενον οὐ παύεται, μέ-
-Z/4/656/19	χρις ἂν ἅπασαι τελευτήσωσιν εἰς τὴν ἀρχὴν τοῦ πρέμνου,  
-Z/4/657/1	κατὰ τὸν αὐτὸν τρόπον αἱ κατὰ τὸ χορίον ἀρτηρίαι καὶ 
-Z/4/657/2	φλέβες συνιοῦσαι πρὸς ἀλλήλας ἑτέρας γεννῶσιν ἑαυτῶν 
-Z/4/657/3	εὐρυτέρας, ἐξ ὧν ἀλλήλαις συνιουσῶν, εἶτα γεννωμένων αὖ-
-Z/4/657/4	θις ἄλλας, καὶ τούτου πάνυ πολλάκις αὐταῖς συμβάντος, 
-Z/4/657/5	εἰς δύο μὲν ἀρτηρίας, δύο δὲ φλέβας ἡ πάντων τῶν κατὰ 
-Z/4/657/6	μέρος ἀγγείων κεφαλαιοῦται σύνοδος, ὧν ἐν τῷ μεταξὺ γεν-
-Z/4/657/7	νᾶταί τις πόρος εἰς τὸν πυθμένα τῆς κύστεως τοῦ κυουμέ-
-Z/4/657/8	νου συντετρημένος, ὃν οἱ δεινοὶ περὶ τὰς ἀνατομὰς ὠνό-
-Z/4/657/9	μασαν οὐραχόν. τὸ δ' ἕτερον τοῦ πόρου τοῦδε στόμα 
-Z/4/657/10	χωριζόμενον τῶν τεττάρων ἀγγείων εὐρύνεται κατὰ βραχὺ 
-Z/4/657/11	λεπτὸν ὑμένα παραπλήσιον ἀλλᾶντι τὸ σχῆμα γεννῆσαν, ἐπι-
-Z/4/657/12	τεταμένον ἔξωθεν ἑτέρῳ τοιούτῳ, ᾧ περιέχεται τὸ ἔμβρυον. 
-Z/4/657/13	ὀνόματα δὲ τοῖς δύο τούτοις ὑμέσιν οἱ ἀνατομικοὶ τέθειν-
-Z/4/657/14	ται, τῷ μὲν ἀπὸ τοῦ σχήματος ἀλλαντοειδεῖ, θατέρῳ δὲ 
-Z/4/657/15	τῷ περιέχοντι τὸ ἔμβρυον ἀμνειῷ. ταῦτα μὲν ἔξωθέν ἐστι 
-Z/4/657/16	τοῦ κυουμένου. κατ' αὐτὸ δὲ τὸ ἔμβρυον ἴδια μόρια, πρῶ-
-Z/4/657/17	τον μὲν ἁπάντων τὸ δέρμα, σκέπασμα καὶ ἀμφίεσμα σύμ-
-Z/4/657/18	φυτον ὑπὸ τοῦ δημιουργήσαντος αὐτὸ γεγονὸς, εἶθ' ἑξῆς  
-Z/4/658/1	ὑπ' αὐτῷ τὰ συνεχῆ τοῖς τέσσαρσιν ἀγγείοις ἔνδον τοῦ δέρ-
-Z/4/658/2	ματος μόρια, ὧν οὐδὲν οἷόν τ' ἐστὶν γεννηθῆναι πρὸ τοῦ 
-Z/4/658/3	τὰ πάντα τὰ κατὰ τὸ χορίον ἀγγεῖα τὴν συναγωγὴν εἰς τὰ 
-Z/4/658/4	προειρημένα τέτταρα σχεῖν. δεῖται γὰρ δηλονότι τῶν τοῦ 
-Z/4/658/5	κυουμένου μορίων ἕκαστον εἴς τε τὴν πρώτην γένεσιν 
-Z/4/658/6	ἅπασάν τε τὴν μετὰ ταῦτα διοίκησιν ἐπιτηδείου τροφῆς, 
-Z/4/658/7	οὐδεμία δ' ἄλλη τοῖς ἐμβρύοις ἐστὶ τρόφιμος ὕλη παρὰ 
-Z/4/658/8	τὴν ἐκ τῆς κυούσης αὐτὸ χορηγουμένην. οὐκ οὖν οἷόν τε 
-Z/4/658/9	γεννηθῆναί τι τῶν κατ' αὐτὰ μορίων ἄνευ τῆς αἱματικῆς 
-Z/4/658/10	οὐσίας. οὐ μὴν οὐδ' ὅσα λευκὰ καὶ ἄναιμα τῶν μορίων 
-Z/4/658/11	ἐστὶν, ἐξ αὐτοῦ τοῦ αἵματος οἷόν τε γεννᾶσθαι, καθάπερ 
-Z/4/658/12	ἡ τοῦ ἥπατος οὐσία. ταχίστην οὖν ἴσχει τὸ σπλάγχνον τοῦτο 
-Z/4/658/13	τὴν γένεσιν ἐξ αἵματος, ὡς ἂν ὁμοιοτάτην αὐτῷ τὴν τοῦ 
-Z/4/658/14	σώματος οὐσίαν ἔχον. ἐὰν γὰρ διατεμὼν φλέβα ζώου τοῦ 
-Z/4/658/15	ῥέοντος αἵματος ἐάσῃς ἐμπεσεῖν συμμέτρως ὕδατι θερμῷ, 
-Z/4/658/16	παραπλησίαν ἴσχει τὴν πῆξιν ἥπατος οὐσίᾳ. τοῦτο μὲν οὖν 
-Z/4/658/17	τὸ σπλάγχνον ἑτοιμότατον πήγνυται μόνῳ τῷ περιέχεσθαι 
-Z/4/658/18	κατὰ τὸ τῆς μήτρας σῶμα πάσχον τοῦτο. τῶν δ' ἄλλων  
-Z/4/659/1	μορίων ἕκαστον, ὅσα σαρκοειδῆ τ' ἐστὶ καὶ ἔναιμα, πλείονος 
-Z/4/659/2	χρόνου δεῖται πρὸς τὴν γένεσιν, ὥσπερ γε τὸ τῶν ἀρτηριῶν 
-Z/4/659/3	τε καὶ φλεβῶν σῶμα, παντάπασιν ἄναιμον ὑπάρχον, ἐκ τῆς 
-Z/4/659/4	τοῦ σπέρματος οὐσίας εὔλογόν ἐστι τὴν πρώτην γένεσιν 
-Z/4/659/5	ἐσχηκέναι, προσπεσόντος αὐτοῦ τοῖς πέρασι τῶν εἰς τὴν μή-
-Z/4/659/6	τραν καθηκόντων ἀγγείων· ἕτοιμόν τε γάρ ἐστι καὶ ῥᾷ-
-Z/4/659/7	στον ἐκ τῆς οὐσίας ἑαυτοῦ, γλισχρότητα πολλὴν ἐχούσης, 
-Z/4/659/8	τοιαύτην ἰδέαν ἐργάσασθαι μορίου. γενομένης δὲ τῆς πρώ-
-Z/4/659/9	της ῥιζώσεως τῶν ἀγγείων ἐπὶ τοῖς στόμασι τῶν εἰς τὴν 
-Z/4/659/10	μήτραν καθηκόντων, εἰκὸς δήπου τὸ διαπλάσαν αὐτὸ σπέρμα 
-Z/4/659/11	τροφὴν αὐτοῖς ἐκπορίζειν, ἕλκον ἐκ τῆς μήτρας τὸ αἷμα, 
-Z/4/659/12	καὶ κατὰ σμικρὸν οὕτως εὐρύνειν μὲν τὰ πρῶτα γεννηθέντα, 
-Z/4/659/13	προάγειν δ' εἰς μῆκος, αὐξάνον τε καὶ κατὰ βραχὺ συνάγον 
-Z/4/659/14	ἐς ταὐτὸ τὰ λεπτότερα πρὸς τὴν τῶν εὐρυτέρων γένεσιν. 
-Z/4/659/15	τὰ μὲν οὖν ἀγγεῖα καὶ τοὺς ὑμένας εὔλογον οὕτως γεννᾶ-
-Z/4/659/16	σθαι, τὴν μὲν πρώτην σύστασιν ἐκ τῆς τοῦ σπέρματος οὐ-
-Z/4/659/17	σίας λαβόντα, τὴν δ' ἐφεξῆς εἰς μῆκός τε καὶ εὖρος ἐπί- 
-Z/4/660/1	δοσιν, ὡς ἐπὶ τῶν δένδρων ὁρῶμεν ἐκ τῆς ἀρχῆς τοῦ 
-Z/4/660/2	πρέμνου τό θ' ὑπόλοιπον αὐτοῦ πρὸς ὕψος ἀνατεινόμενον 
-Z/4/660/3	εἴς τε τοὺς κλάδους σχιζόμενον γεννᾶσθαι. τοῦτο μὲν ἡμῖν 
-Z/4/660/4	οἷον θεμέλιον τῶν ἐφεξῆς εἰρησομένων ὑποβεβλήσθω. 
-Z/4/660/5	  Σκοπώμεθα δ' ἐπ' αὐτοῖς, ὅπως εἰκός 
-Z/4/660/6	ἐστι τὸ κυούμενον ὑπὸ τῆς κατὰ τὸ σπέρμα δυνάμεως ἅπαν 
-Z/4/660/7	ἐφεξῆς διαπλασθῆναι, τὴν ἀρχὴν τῆς εὑρέσεως αὖθις ἀπὸ 
-Z/4/660/8	τῶν κατὰ τὰς ἀνατομὰς ὁρωμένων ποιησάμενοι. φαί-
-Z/4/660/9	νεται γὰρ τῶν εἰρημένων τεττάρων ἀγγείων, ἃ κατὰ τὸν 
-Z/4/660/10	ὀνομαζόμενον ὀμφαλὸν ἅμα τῷ κατὰ τὸν οὐραχὸν πόρῳ 
-Z/4/660/11	συνίστησιν εὐθὺς ἅμα τῷ διελθεῖν τὸ δέρμα τοῦ κυουμέ-
-Z/4/660/12	νου, τὸ μὲν ἕτερον ζεῦγος ἑνούμενόν τε παραχρῆμα καὶ 
-Z/4/660/13	μίαν φλέβα μεγάλην γεννῆσαν ἐμφύεσθαι τῷ ἥπατι. λέγω 
-Z/4/660/14	δὲ ἐμφύεσθαι τὴν ἐκ τῆς ἀνατομικῆς ἰδέαν ἑρμηνεύων. 
-Z/4/660/15	οὐ γὰρ δὴ προϋπάρχοντί γε τῷ ἥπατι τὴν ἔμφυσιν ἡ φλὲψ 
-Z/4/660/16	αὕτη ποιεῖται, τοὐναντίον γὰρ ἅπαν εἰκός ἐστι γίγνεσθαι, 
-Z/4/660/17	ὁπόταν εἴσω διασχῇ καθάπερ τι δένδρου στέλεχος ἡ κατὰ 
-Z/4/660/18	τὸν ὀμφαλὸν φλὲψ, δισχιδὲς μὲν τὸ πρῶτον γίγνεσθαι, 
-Z/4/660/19	τῶν μερῶν δ' αὐτῆς ἑκάτερον ἀποφύσεις ποιεῖσθαι πολλὰς  
-Z/4/661/1	ἀνάλογον τοῖς ἐπὶ τῶν δένδρων κλάδοις, εἶτα τῷ μὲν ἑτέρῳ 
-Z/4/661/2	μορίῳ τῆς σχίσεως τῶν φλεβῶν ἐπιφύεσθαι τὴν εἰρημένην σάρκα 
-Z/4/661/3	τῆς κατὰ τὸ ἧπαρ οὐσίας, τῷ δ' ἑτέρῳ, τῷ τὸ μεσεντέ-
-Z/4/661/4	ριον γεννῶντι, τήν τε γαστέρα καὶ τὸν σπλῆνα, καὶ τὴν 
-Z/4/661/5	τῶν ἐντέρων ἕλικα πᾶσαν, ἐπίπλοόν τε καὶ τὸ καλούμενον 
-Z/4/661/6	ἀπευθυσμένον ἔντερον, οὐ δήπου καὶ ταῦτα πρόσθεν ὑπάρ-
-Z/4/661/7	χοντα, συγγενόμενα δὲ τῇ σχίσει τῶν φλεβῶν, ὥσπερ ἡ κατὰ 
-Z/4/661/8	τὸ ἧπαρ οὐσία καθ' ἑκάστην τε τῶν φλεβῶν ἰδίᾳ παραφυο-
-Z/4/661/9	μένη καὶ κοινῇ συμπάσαις ἔξωθεν ἅμα πρὸς μίαν ἰδέαν 
-Z/4/661/10	σπλάγχνου διαπλαττομένη. οὐ μὴν οὕτω γε καὶ αἱ ἀρτηρίαι 
-Z/4/661/11	μετὰ τὸ διασχεῖν ἔσω τοῦ δέρματος εὐθέως οὔτε παραφυο-
-Z/4/661/12	μένην ἑαυταῖς ἔχουσι τὴν οὐσίαν ἑτέραν, οὔτ' εἰς πολλὰ 
-Z/4/661/13	μόρια κατασχίζονται, διαμένουσι δὲ μέχρι πολλοῦ δύο, πα-
-Z/4/661/14	ραλαμβάνουσαί τε τὴν κύστιν τοῦ κυουμένου καὶ κατ' αὐ-
-Z/4/661/15	τοῦ στηριζόμεναι φέρονται κατά τε ἄλλα καὶ πρὸς τὸ βά-
-Z/4/661/16	θος τοῦ σώματος, ἄχρι περ ἂν ἐπὶ τὸ πλατὺ καὶ ἱερὸν 
-Z/4/661/17	ὀστοῦν ὀνομαζόμενον ἀφίκωνται, καθ' οὗ φαίνονται δύο τι-
-Z/4/661/18	νὲς ἀρτηρίαι, μία καθ' ἑκάτερον μέρος ἐπὶ τὰ σκέλη φερο-
-Z/4/661/19	μένη, τῆς ἐπὶ τῇ ῥάχει μεγίστης εἰς αὐτὰς ἐσχισμένης, ἥτις  
-Z/4/662/1	φαίνεται τῇ τῆς καρδίας ἀριστερᾷ κοιλίᾳ συνημμένη. οὐ μὴν, 
-Z/4/662/2	ὥσπερ ἐπὶ τῆς τοῦ ἥπατος γενέσεως οὐδὲν ὑπολείπεται ζή-
-Z/4/662/3	τημα, κατὰ τὸν αὐτὸν τρόπον ἐπὶ τῆς καρδίας φαίνεται. 
-Z/4/662/4	τὸ μὲν γὰρ ἧπαρ, ἐπὶ θατέρῳ μέρει τῆς ἐξ ὀμφαλοῦ φερο-
-Z/4/662/5	μένης φλεβὸς σχισθὲν πολυειδῶς, τὴν πολυειδῆ διάφυσίν τε 
-Z/4/662/6	καὶ παράφυσιν ἔσχε· τῇ καρδίᾳ δὲ τὴν ὕλην, ἐξ ἧς τὴν 
-Z/4/662/7	γένεσιν ἕξει, παρὰ τῆς κυούσης ἤτοι διὰ τῶν ἀρτηριῶν 
-Z/4/662/8	ἀναγκαῖόν ἐστιν ἢ διὰ μέσου τοῦ ἥπατος χορηγεῖσθαι κατὰ 
-Z/4/662/9	τὴν ἐξ αὐτοῦ φερομένην φλέβα μετέωρον εἰς τὴν τῶν ἄνω 
-Z/4/662/10	τοῦδε τοῦ σπλάγχνου μορίων γένεσιν. μακρὸς δ' ἂν οὗτος 
-Z/4/662/11	ὁ χρόνος εἴη, καὶ οὐκ εὐθέως ἅμα ταῖς πρώταις ἡμέραις, 
-Z/4/662/12	ἐν αἷς τὸ ἧπαρ ἀρχὴν ἴσχει τῆς γενέσεως, ὀλίγον ἀπέχει τοῦ 
-Z/4/662/13	τῆς μήτρας σώματος. ὃ γὰρ ὑποφαίνεσθαι στρογγύλον, 
-Z/4/662/14	ἐρυθρὸν, ἔνδον τοῦ χορίου κατὰ τὴν ἑκταίαν γονὴν Ἱππο-
-Z/4/662/15	κράτης ἔφη, τοῦτ' ἂν εἴη τὸ ἧπαρ ἀδιάρθρωτον ἔτι καὶ 
-Z/4/662/16	ἀδιάπλαστον. ἔν γε μὴν ταῖς ὑπὲρ τὰς τριάκονθ' ἡμέρας 
-Z/4/662/17	τῶν ἐμβρύων ἐκτρώσεσιν ἐγγὺς ἀλλήλων σαφῶς φαίνεται τὰ 
-Z/4/662/18	τρία ταῦτα τοῦ ζώου μόρια, τό θ' ἧπαρ καὶ ἡ καρδία καὶ 
-Z/4/662/19	ὁ ἐγκέφαλος, μεῖζον μὲν ἀμφοῖν τῶν ἑτέρων τὸ ἧπαρ, ἀπο- 
[0057]  [022]  []  []

-Z/4/663/1	λειπόμενα δ' αὐτοῦ πάμπολυ κατὰ μέγεθος ἥ τε καρδία καὶ 
-Z/4/663/2	ὁ ἐγκέφαλος. οὐ μὴν ὁπηνίκα γε πρώτη ἡ καρδία τὴν ἀρ-
-Z/4/663/3	χὴν τῆς διαπλάσεως ἔχει, δυνατὸν εὑρεῖν· αἵ τε γὰρ ἀμβλώ-
-Z/4/663/4	σεις αἱ κατὰ τὸν πρῶτον μῆνα γιγνόμεναι σαφὲς οὐδὲν δι-
-Z/4/663/5	δάσκουσιν, ἥ τ' ἐπὶ τῶν ὁμοίων ἀνθρώποις ζώων ἀνατομὴ 
-Z/4/663/6	κατὰ τὸν αὐτὸν τρόπον οὐδ' αὐτή τι δηλοῖ βέβαιον, ἔστ' 
-Z/4/663/7	ἂν ἀδιάρθρωτον ᾖ τὸ κύημα. διαρθροῦσθαι δ' ἀρ-
-Z/4/663/8	ξαμένου, τῶν μὲν ἄλλων μορίων τὰ πλεῖστα περιγραφὴν 
-Z/4/663/9	οὐδεμίαν ἴσχει σαφῆ, μόνα δ' ἀλλήλοις ἐγγὺς ὁρᾶται τρία 
-Z/4/663/10	ταῦτα, καθάπερ ἀρτίως εἶπον, ἥ τε καρδία καὶ ὁ ἐγκέφα-
-Z/4/663/11	λος καὶ τὸ ἧπαρ. κατ' ἀρχὰς μὲν οὖν, ἡνίκα τὰ περὶ 
-Z/4/663/12	σπέρματος ὑπομνήματα γράφων ἠναγκάσθην καὶ περὶ τῆς 
-Z/4/663/13	κατὰ τὸν χρόνον τάξεως ἑκάστου τῶν μορίων τῆς διαπλά-
-Z/4/663/14	σεως εἰπεῖν τι, τὴν καρδίαν ἔφην ὁμοίως τῷ ἥπατι κατὰ 
-Z/4/663/15	τὰς πρώτας ἡμέρας τῆς κυήσεως οἷον κρηπῖδά τινα τῆς 
-Z/4/663/16	γενέσεως ἴσχειν, ἐκ τῆς ἐπὶ τῶν τελείων χρείας αὐτῆς ἀξιο-
-Z/4/663/17	λογωτάτης οὔσης ἐπὶ τὸν λογισμὸν τοῦτον ἀγόμενος. ὡς 
-Z/4/663/18	δὲ τοῖς ἄλλοις ἅπασιν ἰατροῖς τε καὶ φιλοσόφοις εὗρον 
-Z/4/663/19	ἀρέσκον ὁμοίως τοῖς φυτοῖς ἄχρι τῆς σαφοῦς διαπλάσεως  
-Z/4/664/1	διοικούμενον τὸ κύημα, πιθανώτερον ἔδοξέ μοι, μηδεμίαν 
-Z/4/664/2	αὐτῆς εἶναι χρείαν ἐν ἀρχῇ τῆς γενέσεως, ἀλλὰ τοῦ μὲν 
-Z/4/664/3	ἥπατος ὑστέραν αὐτὴν διαπλάττεσθαι πάντως, ἐζήτουν δ', 
-Z/4/664/4	ὅπως γίγνεται τοῦτο. δυοῖν γὰρ δή που τούτων ἀναγκαῖον 
-Z/4/664/5	εἶναι τὸ ἕτερον, ἢ παρὰ τοῦ ἥπατος, αἵματος ἀνιόντος, 
-Z/4/664/6	ἅμα τῇ τῆς ἡπατίτιδος φλεβὸς γενέσει καὶ τὴν καρδίαν ἐκ 
-Z/4/664/7	τούτου γεννᾶσθαι δεῖν, ἢ διὰ τῆς μεγάλης ἀρτηρίας, ἐχού-
-Z/4/664/8	σης αἷμα καὶ αὐτῆς, οὐχ, ὡς Ἐρασίστρατος οἴεται, μόνον 
-Z/4/664/9	πνεῦμα. τοὺς πολλοὺς δ' εἰκὸς ἐξηπατῆσθαι, καὶ μάλιστα 
-Z/4/664/10	τοὺς φιλοσόφους, ὡς ἂν οὐδὲν ἐπισταμένους τῶν ἐν ταῖς 
-Z/4/664/11	διαιρέσεσι τῶν ζώων φαινομένων, ὧν μάλιστ' ἐστὶ χρήσιμα 
-Z/4/664/12	τὰ κατὰ τὴν ἐπὶ τῶν ζώντων ἀνατομὴν ἐγχειρουμένην τεχνι-
-Z/4/664/13	κῶς εἰς γύμνωσιν τῶν ἐν τῷ βάθει μορίων. ὥστε καὶ κατὰ 
-Z/4/664/14	τοῦτο μακρὸς ὁ λόγος γίγνεται τοῖς ἐπιστημονικῶς αὐτὸν 
-Z/4/664/15	ὅλον ἐκμαθεῖν ὀρεγομένοις. ἓν μὲν γάρ ἐστιν ὑπόμνημά 
-Z/4/664/16	μοι γεγραμμένον, ἐν ᾧ σκοποῦμαι τὴν χρείαν τῆς ἀναπνοῆς, 
-Z/4/664/17	ἕτερον δ' ἐπ' αὐτῷ τὸ περὶ τῆς τῶν ἀρτηριῶν τε καὶ τῶν 
-Z/4/664/18	ἐν αὐτοῖς σφυγμῶν, ἐν οἷς ὁ γυμνασάμενος εἴσεται τὸ  
-Z/4/665/1	κυούμενον οὔτ' ἀρτηριῶν ἔχον ἀναγκαίαν χρείαν ἐν ἀρχῇ 
-Z/4/665/2	τῆς γενέσεως, οὔτε σφυγμῶν, οὔτε καρδίας, ὥσπερ οὐδὲ τὰ 
-Z/4/665/3	φυτά. καὶ μέντοι καὶ περὶ τῆς τῶν φυτῶν γενέσεως ἐσκέ-
-Z/4/665/4	φθαι τι χρὴ πρότερον. ἐκ γὰρ τῶν εἰς ταῦτα ἀναγκαίων 
-Z/4/665/5	ἔνεστι καὶ τὸ γινώσκειν, ὁποίων τε καὶ ὁπόσων δεῖται τὸ 
-Z/4/665/6	κύημα, μέχρις ἂν ὑπὸ μιᾶς διοικῆται ψυχῆς, ὡς τὰ φυτά. 
-Z/4/665/7	καλοῦμεν δὲ τὴν ψυχὴν ταύτην, ὅταν μὴ περὶ τούτου προ-
-Z/4/665/8	κείμενον ᾖ σκοπεῖν, τῷ κοινῷ πάσης οὐσίας προσρήματι 
-Z/4/665/9	φύσιν ὀνομάζοντες, ὃ κᾀν ταῖς ἀκριβέσι σκέψεσιν οἱ περὶ 
-Z/4/665/10	Χρύσιππον ἐφύλαξαν, οὐχ ὡς Ἀριστοτέλης τε καὶ Πλάτων 
-Z/4/665/11	ἀποστάντες ὠνόμασαν ἀμφότεροι μὲν ψυχὴν, ἀλλ' ὁ μὲν 
-Z/4/665/12	Ἀριστοτέλης τὸ θρεπτικὸν αὐτῆς προσθεὶς, ὁ δὲ Πλάτων 
-Z/4/665/13	τὸ ἐπιθυμητικόν. ἐπεὶ τοίνυν ὁ νῦν ἡμῖν προκείμενος λό-
-Z/4/665/14	γος οὐ κατὰ τὸ πάρεργον, ὥσπερ ὅταν ἄλλο τι προηγου-
-Z/4/665/15	μένως σκοπῶμεν, ἀλλ' εἰς ἐσχάτην ἀκρίβειαν ἐκπονεῖται, τῆς 
-Z/4/665/16	κατὰ τὰ φυτὰ γενέσεώς τε καὶ διοικήσεως ἀναμνήσωμεν 
-Z/4/665/17	ὑμᾶς αὐτοὺς πρότερον. ἅτε γὰρ ἀμίκτου τε καὶ μόνης οὔσης  
-Z/4/666/1	αὐτῆς, ὡς ἂν μήτε τὸ θυμοειδὲς ἐχόντων μήτε τὸ λογιστι-
-Z/4/666/2	κὸν, ἐλπίς ἐστιν εἰλικρινῆ τε καὶ ἀνόθευτον εὑρεῖν αὐτῶν 
-Z/4/666/3	τὴν διοίκησιν. ἡ δ' οὖν αὖθις ἀρχὴ περὶ τῆς τῶν φυτῶν 
-Z/4/666/4	γενέσεως ἡμῖν γιγνέσθω, σπέρματος ἀναμνησθεῖσιν εἰς γῆν 
-Z/4/666/5	συμμέτρως ὑγρὰν καὶ θερμὴν ἐμβληθέντος. ἔστω δὲ τοῦτο 
-Z/4/666/6	δρυὸς ἤ τινος οὕτως ὑψηλοῦ φυτοῦ· ῥᾷον μὲν γὰρ 
-Z/4/666/7	ἐν μεγάλῳ σώματι κατοψόμεθα τῆς διοικούσης αὐτὰ φύσεως 
-Z/4/666/8	τὰς ἐνεργείας. αὐτίκα μὲν ἐκ τοῦ σπέρματος ὁρᾶται διττή 
-Z/4/666/9	τις ἀπόφυσις γιγνομένη, κάτω μὲν εἰς τὴν γῆν ἑτέρα, πρὸς 
-Z/4/666/10	δὲ τὸν ὑπὲρ γῆς ἀέρα παραπλησία τις ἄλλη. λεπταὶ δ' οὖ-
-Z/4/666/11	σαι τό γε κατ' ἀρχὰς αἱ ἀποφύσεις αἵδε τοῦ χρόνου 
-Z/4/666/12	προϊόντος ἁδρύνονταί τε ἅμα καὶ κατὰ τὸ μῆκος ἐκ-
-Z/4/666/13	τείνονται, κᾀπειδὰν ἤδη μέγεθος ἀξιόλογον ἔχωσιν, εἰς ἀπο-
-Z/4/666/14	φύσεις σχίζονται. καὶ μέντοι τούτων αὐτῶν αὖθις εἰς ἑτέρας 
-Z/4/666/15	ἀποφύσεις διαιρουμένων, εἶτ' ἐκείνων εἰς ἄλλας, ἐν ἑκάστῳ 
-Z/4/666/16	μορίῳ τοῦ χρόνου πάσας αὐτὰς ἅμα τρέφεσθαί τε καὶ 
-Z/4/666/17	αὐξάνεσθαι συμβαίνει, καὶ δὴ καὶ καρποὺς ἐπιφύεσθαι 
-Z/4/666/18	τοῖς πέρασιν αὐτῶν ἅπασι, τελειωθέντος τοῦ φυτοῦ.  
-Z/4/667/1	τὴν αὐτὴν οὖν ἔχοντος τοῦ κυήματος ἐν τῇ πρώτῃ γενέσει 
-Z/4/667/2	τοῖς φυτοῖς διοίκησιν, ἐλαχίστη μὲν εἰκότως ἡ αὔξησις αὐ-
-Z/4/667/3	τοῦ γίγνεται κατὰ τὸν πρῶτον χρόνον· ὁπόταν δὲ σαφῶς 
-Z/4/667/4	ἄρξηται διαρθροῦσθαι, πλείων, ὥσπερ γε καὶ διαρθρωθέν-
-Z/4/667/5	των μεγίστη, κατὰ πολλὰ μόρια τῆς διοικούσης αὐτῶν φύ-
-Z/4/667/6	σεως ἐνεργούσης ἅμα. τίς οὖν ὅρος ἐστὶ τοῦ πρώτου χρόνου, 
-Z/4/667/7	καθ' ὃν οὐδέπω δεῖται τῆς καρδίας τὸ κυούμενον; ἐμοὶ μὲν 
-Z/4/667/8	δοκεῖ, καθ' ὃν οὐδὲ τῶν φλεβῶν ἡ κατὰ τὸ ἧπαρ ἐγένετο 
-Z/4/667/9	σύμπασα σχίσις. καλῶ δὲ σύμπασαν, ἐπεὶ διττή τίς ἐστιν 
-Z/4/667/10	οὐκ ἐμοὶ πρώτῳ φανεῖσα τοιαύτη, συμφωνουμένοις δὲ τοῖς 
-Z/4/667/11	ἀνατομικοῖς ἀνδράσιν ἅπασιν. ἡ γὰρ ἐξ ὀμφαλοῦ φλὲψ ἅμα 
-Z/4/667/12	τῷ πρώτως εἰς τὴν ἐντὸς χώραν ἀφικέσθαι τοῦ περὶ τὸ 
-Z/4/667/13	κυούμενον δέρματος εὐθέως σχίζεται δίχα, καθάπερ εἰς 
-Z/4/667/14	δύο μόρια μέγιστα κατὰ τὰ πολλὰ τῶν δένδρων ὁρᾶται 
-Z/4/667/15	τὸ πρέμνον διαιρούμενον, εἶθ' ἑκατέρας τῶν φλεβῶν τῶνδε 
-Z/4/667/16	δίκην κλάδου ἀποφυούσης ἑτέρας φλέβας, ἐκείνων τε πάλιν 
-Z/4/667/17	ἑτέρας, εἶτα τούτων γεννωμένων ἄλλας, ἄχρι περ ἂν εἴς 
-Z/4/667/18	τινα πέρατα τελευτήσωσιν ἑκάτεραι τῶν κατασχίσεων, ἡ τοῦ  
-Z/4/668/1	ἥπατος ἴδιος οὐσία, περὶ ἧς διῆλθον ἔμπροσθεν, ἐν κύκλῳ 
-Z/4/668/2	τε περιφύεται καὶ τὰ μεταξὺ τῶν σχίσεων ἀναπληροῖ, κα-
-Z/4/668/3	θάπερ τις στοιβή. καὶ οὕτως αἱ μὲν ἀπὸ τῆς ταπεινοτέρας 
-Z/4/668/4	φλεβὸς ἀποφύσεις ἐν τοῖς σιμοῖς τοῦ σπλάγχνου γίγνονται 
-Z/4/668/5	μέρεσιν, οἷς περιλαμβάνει τὰ δεξιὰ τῆς γαστρὸς, αἱ δ' ἀπὸ 
-Z/4/668/6	τῆς ὑψηλοτέρας ἐν τοῖς κυρτοῖς, ἔνθα τοῦ διαφράγματος 
-Z/4/668/7	ψαύει. καὶ διὰ ταύτην γε τὴν αἰτίαν αἱ δύο πύλαι τοῦ 
-Z/4/668/8	ἥπατος ἐγένοντο τοῖς ἐμβρύοις· τῆς γάρ τοι μεγάλης φλε-
-Z/4/668/9	βὸς, ἣν δι' ὀμφαλοῦ φερομένην ὁρῶμεν, αἱ κατὰ τὸ σῶμα 
-Z/4/668/10	φλέβες ἅπασαι μόριά τε καὶ ἀποβλαστήματά εἰσιν, τῆς 
-Z/4/668/11	μὲν ὑψηλοτέρας πύλης γενομένης ἕνεκα τοῦ γεννηθῆναι τὰς 
-Z/4/668/12	κατὰ τὸ ἧπαρ ἁπάσας, τῆς ταπεινοτέρας δὲ ἕνεκα τοῦ τὰς 
-Z/4/668/13	εἰς τὴν γαστέρα καὶ σπλῆνα, καὶ τὸ ὑπόλοιπον, ἔντερά τε 
-Z/4/668/14	πάντα. συμπληρωθέντος δὲ τοῦ ἥπατος, ἐκ μὲν τῶν κατὰ 
-Z/4/668/15	τὰ κυρτὰ μέρη φλεβῶν αὐτοῦ καθάπερ ἔκ τινων ῥιζῶν ἀθροί-
-Z/4/668/16	ζεται στέλεχος ἡ μεγίστη τῶν ἐν τῷ σώματι φλεβῶν, ἣν διὰ 
-Z/4/668/17	τοῦτο κοίλην ὀνομάζουσιν κατ' ἐξοχὴν δή τινα πρὸς τὰς ἄλ-
-Z/4/668/18	λας φλέβας, ἐνδεικνύμενοι τὸ μέγεθος αὐτῆς· Ἱπποκράτης  
-Z/4/669/1	δ' ἀπὸ τοῦ ἥπατος, ὅθεν ἑώρα τὴν ἔκφυσιν ἔχουσαν, ἡπα-
-Z/4/669/2	τῖτιν ἐκάλεσεν. ταύτης οὖν τῆς φλεβὸς ἐκτεταμένης κατὰ 
-Z/4/669/3	τὸ μῆκος τοῦ ζώου, τὸ μέν τι κάτω φέρεται κατὰ μέσης 
-Z/4/669/4	τῆς ῥάχεως ἐστηριγμένον, τὸ δ' ἄνω διὰ μέσου τοῦ θώρα-
-Z/4/669/5	κος ἐπὶ τὸν τράχηλον ἀναφέρεται, πρώτας μὲν ἀποφύσεις 
-Z/4/669/6	εἰς τὸ διάφραγμα ποιούμενον οὐ σμικρὰς, ἐπ' αὐταῖς δ' 
-Z/4/669/7	ἑτέρας πάντως λεπτὰς εἴς τε τοὺς διαφράττοντας ὑμένας τὸν 
-Z/4/669/8	θώρακα καὶ τὸν περικάρδιον χιτῶνα, μετὰ δὲ ταῦτα 
-Z/4/669/9	εἰς τὴν δεξιὰν κοιλίαν τῆς καρδίας καὶ τὸν θώρακα. κατὰ 
-Z/4/669/10	δὲ τὸν αὐτὸν χρόνον εὔλογόν ἐστι καὶ τὰς ἐκ τῶν ταπει-
-Z/4/669/11	νοτέρων πυλῶν φλέβας εἰς πάντα τὰ κατὰ τὴν γαστέρα μό-
-Z/4/669/12	ρια κατασχιζομένας αἰτίας τῆς γενέσεως αὐτοῖς γίγνεσθαι. 
-Z/4/669/13	ἐν ᾧ δ' ἐπὶ τὴν καρδίαν ἀναφέρεται τὸ ἄνω μέρος τῆς ἡπα-
[0057]  [022]  []  []

-Z/4/669/14	τίτιδος, ἐν τούτῳ τὸ καταφερόμενον ἀποφύσεις ἑαυτοῦ τάς 
-Z/4/669/15	τ' ἐπὶ τοὺς νεφροὺς ποιεῖται, (πρῶτοι μὲν γὰρ οὗτοι κεῖν-
-Z/4/669/16	ται πλησίον τοῦ ἥπατος,) καὶ εἰς τὰ περὶ τὴν ῥάχιν χωρία 
-Z/4/669/17	τὰ κατ' ὀσφὺν, ὥσπερ γε τὸ ἄνω τοῦ διαφράγματος μέρος 
-Z/4/669/18	τῆς ῥάχεώς τε καὶ τοῦ θώρακος εὔλογον, ἀπὸ τῆς ἀναφε-
-Z/4/669/19	ρομένης ἡπατίτιδος ἀποφύσεις λαμβάνον, ὕλην τῆς γενέσεως  
-Z/4/670/1	ἐξ αὐτῶν ἴσχειν, ἐν ᾧ χρόνῳ καὶ καρδία πλάττεται. παρα-
-Z/4/670/2	γίγνεσθαι γὰρ ἐπ' αὐτὴν ἤδη δύναται καὶ τὸ τῶν ἀρτηριῶν 
-Z/4/670/3	προειρημένον ζεῦγος εἰς μίαν ἀνηγμένον. καὶ αὐτὸ ἐπὶ μέ-
-Z/4/670/4	σης τῆς ῥάχεως ἐστηριγμένον ὁρῶμεν, ἄχρι περ ἂν ἐγγὺς 
-Z/4/670/5	ἀφίκηται τῆς καρδίας. ἐκ ταύτης οὖν τὴν καρδίαν πιθα-
-Z/4/670/6	νόν ἐστιν ἀρυομένην αἷμα θερμότερον πολλῷ τοῦ κατὰ 
-Z/4/670/7	τὰς φλέβας εἰς τοσοῦτον καὶ αὐτὴν θερμοτέραν γίνεσθαι 
-Z/4/670/8	τοῦ ἥπατος, εἰς ὅσον καὶ τὸ αἷμα τοῦ αἵματός ἐστι 
-Z/4/670/9	θερμότερον. οὐσῶν δὲ δυοῖν αὐτῆς κοιλιῶν, εἰς μὲν τὴν 
-Z/4/670/10	δεξιὰν τὸ ἐκ τοῦ ἥπατος αἷμα παραγίγνεται, μετρίως θερ-
-Z/4/670/11	μὸν ὑπάρχον, εἰς δὲ τὴν ἀριστερὰν πολλῷ θερμότερον 
-Z/4/670/12	τοῦδε τὸ διὰ τῶν ἀρτηριῶν. ὅταν δὲ τὰς κοιλίας σχῇ καὶ 
-Z/4/670/13	τὰς ὕλας ἀμφοτέρας, ὡς ἂν ἤδη πεπληρωμένης αὐτῶν τῆς 
-Z/4/670/14	οὐσίας, αὐτή τε σφύζει καὶ τὰς ἀρτηρίας ἅμα ἑαυτῇ κινεῖ 
-Z/4/670/15	τὴν αὐτὴν ἑαυτῇ κίνησιν, ὥστε τὸ κυούμενον οὐ μόνον 
-Z/4/670/16	ὡς φυτὸν ἔτι τὴν διοίκησιν ἔχειν, ἀλλ' ἤδη καὶ ὡς ζῶον, 
-Z/4/670/17	ὁποῖα ζῶα χῆμαί τ' εἰσὶ καὶ κήρυκες καὶ πίνναι καὶ 
-Z/4/670/18	ὄστρεα καὶ λοπάδες, ἤτοι γ' ὀλιγίστης, ἢ οὐδ' ὅλως δεόμενον  
-Z/4/671/1	κινήσεως σφυγμικῆς. ἐδείχθησαν γὰρ οἱ σφυγμοὶ τοῖς θερ-
-Z/4/671/2	μοῖς σώμασιν ὑπάρχοντες, οὐδὲν δ' οὔτ' ἄναιμον ζῶόν ἐστι 
-Z/4/671/3	σαφῶς θερμὸν, οὔτε τῶν σαφῶς θερμῶν ἄναιμον. ἦν μὲν 
-Z/4/671/4	οὖν καὶ χωρὶς τοῦ παρὰ τῆς καρδίας θερμοῦ σύμφυτος 
-Z/4/671/5	ὑπάρχουσα χλιαρὰ θερμότης τῷ κατὰ τὰς φλέβας αἵματι, 
-Z/4/671/6	καὶ διὰ τοῦτο καὶ τῷ ἥπατι· τὴν καρδίαν δ' ἔχει τὰ ζῶα 
-Z/4/671/7	καθάπερ τινὸς πυρὸς ἑστίαν, καὶ γὰρ καὶ χωρὶς ταύτης ἡ 
-Z/4/671/8	θερμασία τῶν ἐναίμων ζώων παραπλησία τῇ κατὰ τοὺς 
-Z/4/671/9	οἴκους ἐστὶν ὥρᾳ θέρους, ἀλλ' ὥσπερ οἶκος, ἀναφθέντος 
-Z/4/671/10	ἐν αὐτῷ πυρὸς, γίνεται θερμότερος, οὕτω καὶ τὸ σῶμα 
-Z/4/671/11	τῶν ζώων ἐκ τῆς καρδίας ἐπικτᾶται θερμότητα πλείονα 
-Z/4/671/12	τῆς ἐμφύτου ταῖς τε φλεψὶ καὶ τῷ ἥπατι, καὶ δηλονότι καὶ 
-Z/4/671/13	τῷ αἵματι τῷ κατ' αὐτά. κατὰ γὰρ τὰς ἀρτηρίας Ἐρα-
-Z/4/671/14	σίστρατος μὲν οὐδ' ὅλως οἴεται περιέχεσθαι τὸν χυμὸν τοῦ-
-Z/4/671/15	τον, ἡμεῖς δ' ἡγούμεθα, καθάπερ καὶ φαίνεται λεπτομε-
-Z/4/671/16	ρέστερον καὶ θερμότερον ἐν αὐταῖς ὑπάρχον αἷμα· τοιοῦτον 
-Z/4/671/17	γάρ τι κᾀν τῷ τρωθῆναι τὸ ῥέον ἐξ αὐτῶν ἐστιν. καί μοι 
-Z/4/671/18	δοκεῖ καὶ Πλάτων ἐνδείκνυσθαι τοῦτο δι' ὧν φησιν ἐν 
-Z/4/671/19	Τιμαίῳ· Τὴν δὲ καρδίαν ἅμα τῶν φλεβῶν πηγὴν καὶ  
-Z/4/672/1	τοῦ περιφερομένου κατὰ πάντα τὰ μέλη σφοδρῶς αἵματος 
-Z/4/672/2	εἰς τὴν δορυφορικὴν οἴκησιν κατέστησαν. οὐ γὰρ ἁπλῶς 
-Z/4/672/3	εἶπεν, αἵματος αὐτὴν εἶναι πηγὴν, ἀλλὰ τοῦ περιφερομένου 
-Z/4/672/4	κατὰ πάντα τὰ μέλη σφοδρῶς· οὐ τοιοῦτον δ' ἐστὶ τὸ κατὰ 
-Z/4/672/5	τὰς ἰδίως ὀνομαζομένας φλέβας, ὡς οἵ γε παλαιοὶ κοινὸν 
-Z/4/672/6	ὄνομα τὸ τῶν φλεβῶν ἑκατέρῳ τῷ γένει τῶν ἀγγείων ἐπέ-
-Z/4/672/7	φερον. ὥσπερ δὲ τὴν καρδίαν ὑστέραν ἥπατος εὔλογον ἦν 
-Z/4/672/8	γενέσθαι, καὶ διὰ τοῦτο τῇ τῆς κυούσης μήτρᾳ πλησιέστερον 
-Z/4/672/9	ἐτάχθη τὸ ἧπαρ, οὕτω τὸν ἐγκέφαλον ἔτι καὶ ταύτης 
-Z/4/672/10	ποῤῥωτέρω ταχθῆναι προσῆκον ἦν, ὡς ἂν καὶ τῆς κατα-
-Z/4/672/11	σκευῆς αὐτοῦ γενησομένης ὑστέρας, ὅτι μηδὲ χρῄζει τι τὸ 
-Z/4/672/12	κυούμενον ζῶον ἐγκεφάλου διὰ τὸ μήθ' ὁρᾷν αὐτὸ δεῖσθαι, 
-Z/4/672/13	μήτ' ἀκούειν, μήτε γεύεσθαι, μήτ' ὀσφραίνεσθαι, καθάπερ 
-Z/4/672/14	οὐδὲ τοῖς κώλοις ἐνεργεῖν, οὐδ' ὅλως ἑτέραν τινὰ προαιρε-
-Z/4/672/15	τικὴν ἐνέργειαν ἢ τὴν τῆς ἁφῆς αἴσθησιν ἔχειν, ἢ φαν-
-Z/4/672/16	τασίαν, ἢ λογισμὸν, ἢ μνήμην. ὕστερον οὖν ποτε 
-Z/4/672/17	κατὰ τρίτην τάξιν χρόνου ἐγκέφαλός τε καὶ τὰ κατὰ τὸ 
-Z/4/672/18	πρόσωπον ἅπαντα διεπλάσθη, καθ' ὃν καιρὸν ἤδη καὶ τὰ  
-Z/4/673/1	κῶλα διηρθρώθη, καὶ πᾶν εἴτι πρόσθεν εἴρηται μόριον 
-Z/4/673/2	εἰς τελειότητα τῆς ἑαυτοῦ κατασκευῆς ἀφίκετο. πρόδηλον δ', 
-Z/4/673/3	ὅτι καὶ τὸ τῆς κεφαλῆς ὀστοῦν ὕστερον ἁπάντων τῶν ἄλ-
-Z/4/673/4	λων ὀστῶν ἐπάγη, καὶ διὰ τοῦτο κατὰ τὸ βρέγμα λεπτὸν 
-Z/4/673/5	οὕτως ἐστὶ καὶ ἀσθενὲς, ὡς ἐπὶ τῶν νεογενῶν παιδίων ὁρᾶ-
-Z/4/673/6	σθαι τὴν κίνησιν τοῦ ἐγκεφάλου, μὴ μόνον ψαυόντων ἡμῶν, 
-Z/4/673/7	ἀλλὰ καὶ βλεπόντων. καὶ τέταρτος ἤδη χρόνος οὗτος ἥκει 
-Z/4/673/8	μετὰ τὴν πρώτην σύλληψιν, ἐν ᾧ κρατύνεται τὰ κατὰ τὴν 
-Z/4/673/9	κίνησιν ὕστερα διαπλασθέντα μόρια. καὶ διὰ τοῦτο ταῖς 
-Z/4/673/10	μὲν τῆς θρεπτικῆς ψυχῆς ἐνεργείαις τὰ βρέφη ῥωμαλεωτά-
-Z/4/673/11	ταις χρῆται, δευτέραις δὲ κατὰ ῥώμην ταῖς ἀπὸ τῆς καρ-
-Z/4/673/12	δίας, ἀῤῥώστοις δὲ ταῖς ἀπ' ἐγκεφάλου, μὴ ὅτι θεῖν ἤδη 
-Z/4/673/13	τοῖς σκέλεσιν ἢ βαδίζειν, ἀλλὰ μηδὲ στῆναι δυνάμενα, πολὺ 
-Z/4/673/14	δὲ μᾶλλον ἢ λογίσασθαί τι τῶν συμφερόντων, ἢ μαθεῖν, 
-Z/4/673/15	ἢ μνημονεῦσαί τινος αἰσθητοῦ παθήματος ἢ λογικοῦ μα-
-Z/4/673/16	θήματος. ὕστερον δ' αὐτοῖς καὶ τὸ τῆς κεφαλῆς ὀστοῦν 
-Z/4/673/17	κρατύνεται, καὶ οἱ ὀδόντες ἐκφύονται, τριχοῦταί τε τὸ 
-Z/4/673/18	κρανίον, ὥστε καὶ τοῖς σώμασιν ἀτελῆ τὰ γεννηθέντα καὶ  
-Z/4/674/1	τῷ τῆς ψυχῆς ἀρίστῳ μορίῳ τῷ λογιστικῷ σαφῶς φαίνεται· 
-Z/4/674/2	σὺν γὰρ τοῖς ὀργάνοις τελειούμεναι αἱ τῆς ψυχῆς δυνάμεις 
-Z/4/674/3	ἐνεργοῦσιν. ἔνεστι δὲ τοῦτο μαθεῖν τῷ βουληθέντι τὸ βι-
-Z/4/674/4	βλίον ἀναγνῶναι, καθ' ὃ δείκνυμι ταῖς τοῦ σώματος κρά-
-Z/4/674/5	σεσιν ἕπεσθαι τὰς τῆς ψυχῆς δυνάμεις. 
-Z/4/674/6	  Τί ποτ' οὖν ἔδοξε Χρυσίππῳ καὶ ἄλλοις 
-Z/4/674/7	πολλοῖς φιλοσόφοις Στωϊκοῖς τε καὶ Περιπατητικοῖς ἀπο-
-Z/4/674/8	φήνασθαι περὶ καρδίας, ὡς πρώτη τε φύεται τῶν τοῦ ζώου 
-Z/4/674/9	μορίων, ὑπ' αὐτῆς τε τἄλλα γίγνοιτο, καὶ ὡς τῷ πρώτως 
-Z/4/674/10	διαπλασθέντι καὶ φλεβῶν καὶ νεύρων ἀναγκαῖον ὑπάρχειν 
-Z/4/674/11	ἀρχήν; οὔτε γὰρ πρώτη σαφῶς φαίνεται γινομένη, καὶ δέ-
-Z/4/674/12	δεικται πρόσθεν, ὡς ἐπὶ πασῶν τῶν τεχνῶν ὁ αὐτὸς τεχνί-
-Z/4/674/13	της ἐργάζεται τό τε πρῶτον μέρος τοῦ δημιουργουμένου 
-Z/4/674/14	καὶ τὰ μετ' αὐτὸ πάντα μέχρι τῆς συμπληρώσεως, ἀρτηρίας 
-Z/4/674/15	τε καὶ φλέβας ἀναγκαῖόν ἐστιν ἐκ τῆς τοῦ σπέρματος οὐ-
-Z/4/674/16	σίας πρώτας ἁπάντων γεννηθῆναι, καθότι κᾀν τοῖς περὶ 
-Z/4/674/17	σπέρματος ὑπομνήμασι δέδεικται. ὥστε, κᾂν ἄλλος τις 
-Z/4/674/18	ὁμοίως τοῖς ἀποφηναμένοις περὶ καρδίας ἢ τὸ χορίον ἢ τὸ  
-Z/4/675/1	ἧπαρ ἀρχὴν εἶναι λέγει πασῶν τῶν κατὰ τὸ ζῶον ἐνεργειῶν, 
-Z/4/675/2	οὐ πεισθησόμεθα, γενέσεως μὲν ἀρχὰς ἑκάστῳ τῷ γένει τῶν 
-Z/4/675/3	σωμάτων ἑτέρας εἰδότες, ἑτέρας δὲ τῆς διοικήσεως. οἰκοδο-
-Z/4/675/4	μοῦσι μὲν γὰρ ἄλλοι τὰς πόλεις, διοικοῦσι δ' ἄλλοι, κα-
-Z/4/675/5	θάπερ γε καὶ τὰς ναῦς καὶ πᾶν ὁτιοῦν ἄλλο δημιουργοῦσι 
-Z/4/675/6	μὲν ἕτεροι, χρῶνται δ' ὀρθῶς ἕτεροι τοῖς δημιουργηθεῖσι. 
-Z/4/675/7	καὶ κατά γε τὰς διοικούσας τὸν βίον ἡμῶν δυνάμεις ὁ λο-
-Z/4/675/8	γισμὸς ἁπασῶν ὕστατος γενόμενός τε καὶ τελειούμενος ὅμως 
-Z/4/675/9	αὐτὸς ἄρχει, καὶ διοικεῖ τὰ κατὰ τοὺς ἀνθρώπους, 
-Z/4/675/10	εὐδαιμόνως μὲν, ὅταν ἡ σύμπασα ψυχὴ κατὰ φύσιν ἔχῃ, κα-
-Z/4/675/11	κοδαιμόνως δ', ὅταν εἰς τὸ παρὰ φύσιν ἐκτραπῇ. ἀλλ' οὔ 
-Z/4/675/12	μοι πρόκειται νῦν σκοπεῖσθαι περὶ τῆς κατὰ τὰς πράξεις 
-Z/4/675/13	ἐνεργείας, ἐνεστησάμην γὰρ ἐν τῷδε τῷ λόγῳ περὶ δια-
-Z/4/675/14	πλάσεως τῶν κυουμένων εἰπεῖν, εὔχρηστον μὲν λόγον αὐτὸν 
-Z/4/675/15	καθ' αὑτὸν οὐ μόνον τοῖς φιλοσόφοις, ἀλλὰ καὶ τοῖς 
-Z/4/675/16	ἰατροῖς, διὰ δὲ τοὺς ἀφ' ὧν οὐ χρὴ τὰ λήμματα πρὸς τὰς 
-Z/4/675/17	ἀποδείξεις λαμβάνοντας ἀναγκαίως ἡμῖν ζητηθέντα· παρέν-
-Z/4/675/18	τες γὰρ ἐξ αὐτοῦ τοῦ ζητουμένου τῆς οἰκείας φύσεως ἄρ- 
-Z/4/676/1	χεσθαι τῶν ἀποδείξεων ἔνιοι τὰς ἐκ τῶν ἀδήλων μετέρχον-
-Z/4/676/2	ται. τοῖς δ' ἰατροῖς χρήσιμον ἱκανῶς ἐστιν, ὁπόταν ἤτοι 
-Z/4/676/3	τὸ ἥμισυ τοῦ σώματος, ἢ καὶ ἅπαν ὀλίγου δεῖν ἐξαίφνης 
-Z/4/676/4	παραλυθὲν, ἀκίνητόν τε ταῖς κατὰ προαίρεσιν ἐνεργείαις 
-Z/4/676/5	γεγένηται, καὶ πρὸς τούτοις γε ἤτοι παντάπασιν ἀναίσθη-
-Z/4/676/6	τον, ἢ ἀμυδρῶς αἰσθανόμενον, ἐπίστασθαι, τίνι χρὴ τόπῳ 
-Z/4/676/7	τοῦ σώματος ἐπιβάλλειν τὰ βοηθήματα. τοῦτο δὲ οὐχ οἷόν 
[0057]  [022]  []  []

-Z/4/676/8	τε γνῶναι πρὸ τοῦ ζητηθῆναι, πότερον ἐξ αὑτῶν τήν τ' 
-Z/4/676/9	αἴσθησιν ἔχει καὶ τὴν εἰρημένην κίνησιν ἅπαντα τοῦ ζώου 
-Z/4/676/10	τὰ μόρια, ἢ διὰ νεύρων αὐτοῖς ἐπιῤῥεῖ τις ἐξ ἐγκεφάλου 
-Z/4/676/11	δύναμις, ὡς πᾶσιν ὡμολόγηται τοῖς ἀνατομικοῖς, ἢ, καθά-
-Z/4/676/12	περ ἔνιοί φασιν, ἐκ καρδίας. οἱ Στωϊκοὶ δ' οὐκ οἶδ' ὅπως 
-Z/4/676/13	ἀχρήστως εἰς τὴν τοῦ τέλους εὕρεσιν, ἐν ᾧ κριθέντι τὴν 
-Z/4/676/14	εὐδαιμονίαν εἶναί φασιν, ἐπεχείρησαν οὐ ζητῆσαι μόνον, 
-Z/4/676/15	ἀλλὰ καὶ χωρὶς τῶν ἐξ ἀνατομῆς φαινομένων, ἐξ ὧν εὑρε-
-Z/4/676/16	θῆναι δυνατὸν ἦν αὐτά. ἀλλὰ γὰρ, ἐπειδήπερ ἧκον, ὥσπερ 
-Z/4/676/17	ἐν ἄλλοις πολλοῖς, οὕτω κᾀνταῦθα πρὸς ἀχρήστου πράγμα-
-Z/4/676/18	τος ἑαυτοῖς ἐπίσκεψιν, ἐχρῆν αὐτοὺς ἐκ τῶν ἐναργῶς φαινο- 
-Z/4/677/1	μένων ὁμοίως τοῖς ἀνατομικοῖς ἰατροῖς τὰς ἀρχὰς τῆς ἀπο-
-Z/4/677/2	δείξεως πεποιῆσθαι. οἱ δέ γε ἀποφηνάμενοι, τὴν καρδίαν 
-Z/4/677/3	πρώτην διαπεπλάσθαι, μήτε φαινόμενον ἐξ ἀνατομῆς ἔχον-
-Z/4/677/4	τες εἰπεῖν, ἐξ οὗ τὴν ἀρχὴν τῆς εὑρέσεως ἐποιήσαντο, μήτε 
-Z/4/677/5	λογικήν τινα ἀπόδειξιν ἄλλην, ἑτέραν ἀφ' ἑτέρας συνάπτου-
-Z/4/677/6	σιν ἄγνοιαν, ὑπὸ τῆς καρδίας τἄλλα γεγονέναι φάσκοντες, 
-Z/4/677/7	εἶναί τε ταύτην, ὥσπερ τῆς γενέσεως αὐτῶν, οὕτω καὶ τῆς 
-Z/4/677/8	διοικήσεως ἡγεμόνα. πρότερον μὲν οὖν, ὅτ' οὔπω τὰ τῆς 
-Z/4/677/9	ἀνατομῆς εἰς τοσοῦτον προεληλύθει γνώσεως, εἰς ὅσον νῦν 
-Z/4/677/10	προελήλυθεν, εἰκὸς ἦν ἀπορεῖν τι περὶ τῆς ἐπιπεμπούσης 
-Z/4/677/11	ἀρχῆς διὰ τῶν νεύρων τοῖς τοῦ ζώου μορίοις αἴσθησίν τε 
-Z/4/677/12	καὶ κίνησιν. ἤδη δὲ καὶ πολλοῖς τοῖς τ' ἀνατομικοῖς ὡμολο-
-Z/4/677/13	γημένης ταύτης τῶν παθῶν τῆς ἰάσεως ἐκ πολυχρονίας τε 
-Z/4/677/14	καὶ συμφώνου πείρας ἅπασι τοῖς ἰατροῖς κεκριμένης, καὶ 
-Z/4/677/15	μηδενὸς ἔτι μήτ' ἐπὶ τῶν ἄνευ πυρετοῦ μαινομένων, ἢ με-
-Z/4/677/16	λαγχολώντων, ἢ τὸν λογισμὸν, ἢ τὴν μνήμην ὁπωσοῦν βε-
-Z/4/677/17	βλαμμένων, ἢ μετὰ πυρετοῦ φρενιτιζόντων, ἢ ληθάργῳ κα-
-Z/4/677/18	τειλημμένων, ἢ ἐπιλήπτων, ἢ ἀποπλήκτων, ἀφισταμένου  
-Z/4/678/1	τῆς κατὰ τὴν κεφαλὴν ἐπιμελείας, αὐτοὶ μόνοι ζητοῦσιν ἔτι 
-Z/4/678/2	τὰ σαφῶς γιγνωσκόμενα πᾶσι τοῖς εὑρεῖν αὐτὰ βουληθεῖσιν. 
-Z/4/678/3	ἀλλὰ τούτων μὲν ἅλις ἔν γε τῷ παρόντι, δέδεικται γὰρ 
-Z/4/678/4	ἑτέρωθι, περὶ ὧν ἀχρήστως ὡς πρὸς τὸ τέλος εἰς μακρὰς 
-Z/4/678/5	ζητήσεις ἐνέβαλον ἑαυτοὺς ἔνιοι τῶν φιλοσόφων, οὐδὲ πι-
-Z/4/678/6	θανὴν πρόφασιν εὑρεῖν τῆς ζητήσεως αὐτῶν δυνάμενοι, κα-
-Z/4/678/7	θάπερ οἱ θεωρητικοὶ ὑποθέμενοι τὴν εἴτε φιλοσοφίαν χρὴ 
-Z/4/678/8	λέγειν εἴτ' εὐδαιμονίαν. 
-Z/4/678/9	  Ὃ δὲ προσθεῖναι τοῖς προειρημένοις 
-Z/4/678/10	ἀναγκαῖόν ἐστιν, ἀγνοούμενον καὶ αὐτὸ τοῖς γενναίοις φιλο-
-Z/4/678/11	σόφοις, ὥσπερ καὶ τἄλλα τὰ ἐξ ἀνατομῆς φαινόμενα, καιρὸς 
-Z/4/678/12	ἤδη μοι φράσαι, τὴν ἀρχὴν ἀφ' ὧν Ἡρόφιλος ἔγραψε ποιησα-
-Z/4/678/13	μένῳ. τὰς γὰρ ἀνατομικὰς διηγήσεις ἀξιοῖ μηδεμίαν ἐκ τοῦ 
-Z/4/678/14	φάναι τόδε τι μόριον ἐκ τοῦδε πεφυκέναι πρόληψιν ἐργά-
-Z/4/678/15	ζεσθαι πρὸς τὰ δόγματα, καθάπερ ἔνιοι κακῶς ἀκούοντες 
-Z/4/678/16	ποιοῦσιν· ἐξ ἄλλων γὰρ φαινομένων τὰς διοικούσας ἡμᾶς 
-Z/4/678/17	εὑρίσκεσθαι δυνάμεις, οὐκ ἐξ αὐτῆς ἁπλῶς τῆς θέας τῶν  
-Z/4/679/1	μορίων. διορισμῶν δέ τινων ὁ λόγος οὗτος χρῄζει, λελεγμέ-
-Z/4/679/2	νων μὲν ἐπὶ πλέον ἐν τοῖς περὶ τὸν Ἱπποκράτην καὶ Πλά-
-Z/4/679/3	τωνα δογμάτων ὑπομνήμασιν, ἐν κεφαλαίοις δὲ καὶ νῦν 
-Z/4/679/4	ἀναγκαίοις οὖσι λεχθῆναι. πρῶτος μὲν οὖν διορισμός 
-Z/4/679/5	ἐστιν ἀπὸ τῶν ἀποτεμνομένων ἢ βρόχῳ διαλαμβανομένων 
-Z/4/679/6	ἀρτηριῶν τε καὶ φλεβῶν καὶ νεύρων, ἐφ' ὧν ὁρᾶται 
-Z/4/679/7	τὰ μὲν ἐπὶ θάτερα μέρη τῶν βρόχων ἐνεργοῦντα τὰς οἰκείας 
-Z/4/679/8	ἐνεργείας, τὰ δ' ἀπολλύντα τελέως. τὸ δ' αὐτὸ τοῦτο κᾀπὶ 
-Z/4/679/9	τοῦ νωτιαίου μυελοῦ φαινόμενον ἐναργῶς ἰδεῖν ἔστιν. διαι-
-Z/4/679/10	ρεθέντος γὰρ αὐτοῦ κατά τινα τόπον τῆς ῥάχεως, ὅσα μὲν 
-Z/4/679/11	ἀνωτέρω τῆς ἀπ' αὐτοῦ πέφυκε νεῦρα, διασώζοντα φαίνεται 
-Z/4/679/12	τήν τε κίνησιν καὶ τὴν αἴσθησιν, ὅσα δὲ κατωτέρω, πάντ' 
-Z/4/679/13	ἀπολλύντα παραχρῆμα. δῆλον οὖν ἐκ τούτου γίνεται, τὰς 
-Z/4/679/14	δυνάμεις ταύτας ἄνωθεν ἐπιῤῥεῖν αὐτῷ παρ' ἐγκεφάλου. 
-Z/4/679/15	κατὰ δὲ τὸν αὐτὸν λόγον, ὅταν, ἀρτηρίας ἡστινοσοῦν βρο-
-Z/4/679/16	χισθείσης, ὅσα μὲν ἀνωτέρω τοῦ βρόχου συνεχῆ τῇ καρδίᾳ 
-Z/4/679/17	φαίνεται σφύζον, ὡς ἔμπροσθεν, ἄσφυκτον δ' αὐτίκα γίνε-
-Z/4/679/18	ται τὸ ἄλλο, πρόδηλον δή που κᾀνταῦθα ταῖς ἀρτηρίαις ἀπὸ 
-Z/4/679/19	τῆς καρδίας τὴν ἀρχὴν εἶναι τῆς κινήσεως. αὕτη μὲν οὖν  
-Z/4/680/1	ἀρίστη τε καὶ σαφεστάτη κρίσις ἀρχῆς ἐνεργειῶν. ἐφεξῆς δ' 
-Z/4/680/2	αὐτῆς τῶν ἐξεταζομένων σωμάτων ἡ οὐσία, πότερον ἡ αὐτὴ 
-Z/4/680/3	κατὰ πάντ' ἐστὶ, ἢ διαφέρουσα παντοίως. ἡ μὲν γὰρ τοῦ 
-Z/4/680/4	νωτιαίου τε καὶ τῶν νεύρων ἡ αὐτὴ κατὰ πάντ' ἐστὶ τῇ 
-Z/4/680/5	ἐγκεφάλου, καθάπερ γε καὶ ἡ τῶν περιεχόντων αὐτὰ σκε-
-Z/4/680/6	πασμάτων τῇ τῶν περιεχουσῶν μηνίγγων τὸν ἐγκέφαλον· ἡ 
-Z/4/680/7	δὲ τῶν ἀρτηριῶν οὐδὲν οὐδ' ἐγγὺς ἔχουσα τῇ τῆς καρδίας 
-Z/4/680/8	οὐσίᾳ, καθάπερ οὐδὲ ἡ τῶν φλεβῶν τῇ τοῦ ἥπατος. ὅταν 
-Z/4/680/9	μὲν οὖν ἡ αὐτὴ φαίνηται, πρόδηλόν ἐστιν ἀποβλαστήματ' 
-Z/4/680/10	εἶναι τὰ λεπτότερα τῶν παχυτέρων, οὐ δυνάμενα γεννηθῆ-
-Z/4/680/11	ναι χωρὶς ἐκείνων, ὥσπερ οὐδ' οἱ κλάδοι χωρὶς τοῦ στελέ-
-Z/4/680/12	χους. ὅταν δ' ἄλλη μὲν ἡ τῆς φλεβὸς οὐσία φαίνηται σα-
-Z/4/680/13	φῶς, ἄλλη δ' ἥ τε τῆς καρδίας καὶ τοῦ ἥπατος, ἄδηλόν 
-Z/4/680/14	ἐστιν, ὅσον ἐπὶ τοῖσδε τοῖς φαινομένοις, εἴτ' ἐκ καρδίας ἡ 
-Z/4/680/15	κοίλη φλὲψ ἐκπεφυκυῖα τὴν ἔκφυσιν εἰς ἧπαρ παρέσχηκεν, 
-Z/4/680/16	εἴτ' ἐξ ἥπατος ἔχουσα τὴν ἀρχὴν εἰς τὴν καρδίαν καταπέ-
-Z/4/680/17	φυκεν, ἢ τούτων μὲν οὐδέτερον, ἄλλο δέ τι τρίτον ἐστὶ 
-Z/4/680/18	μόριον ἀρχὴ τῆς φλεβὸς ταύτης. ὥστ' εἰκότως ἐπὶ μὲν  
-Z/4/681/1	τῆς ἡπατίτιδος φλεβὸς ἐζήτηται τοῖς ἀνατομικοῖς ἡ ἀρχὴ 
-Z/4/681/2	τῆς γενέσεως, περὶ δὲ τῶν νεύρων ὡμολόγηται, κᾂν εὑρεθῇ 
-Z/4/681/3	τὸ ἧπαρ ἀρχὴ τῆς γενέσεως τῇ κοίλῃ φλεβὶ, καὶ οὕτως 
-Z/4/681/4	ἄδηλον, ὅσον ἐπὶ τῷδε, πότερον, ὥσπερ ἐγένετο πρότερον, 
-Z/4/681/5	οὕτω καὶ τῆς ἐν τοῖς τελείοις διοικήσεως ἀρχὴ καθέστηκεν, 
-Z/4/681/6	ἢ παρ' ἄλλου τινὸς αὐτοῖς τοῦθ' ὑπάρχει. διορισθῆ-
-Z/4/681/7	ναι δὲ χρὴ καὶ περὶ τοῦ, πότερον τὰ μεγάλα τῶν ἀγγείων 
-Z/4/681/8	ἀρχαὶ τοῖς μικροῖς εἰσιν, ἢ τὰ μικρὰ τοῖς μεγάλοις· ἡμάρ-
-Z/4/681/9	τηται γάρ τι καὶ περὶ τῶνδε τῶν ἰατρῶν ἐνίοις, ὥσπερ καὶ 
-Z/4/681/10	τῷ φάντι, τῶν εἰς τὴν γαστέρα καὶ τὰ ἔντερα καθηκουσῶν 
-Z/4/681/11	φλεβῶν ἀρχὴν εἶναι τὰ πέρατα, μηδ' ἐπινοηθῆναι δυνα-
-Z/4/681/12	μένης τοῖς πέρασι τούτοις τῆς γενέσεως ἄνευ τοῦ τὴν ἐκ 
-Z/4/681/13	τοῦ χορίου φλέβα παραγενομένην εἰς ἧπαρ ἀπόφυσιν ἑαυτῆς 
-Z/4/681/14	πέμψαι διανεμηθησομένην εἰς αὐτά. εὔλογον γάρ ἐστιν ἐκ 
-Z/4/681/15	τοῦ φαινομένου τούτου λογίζεσθαι, τὰς μὲν ἐν τῇ μήτρᾳ 
-Z/4/681/16	τῶν φλεβῶν ἀρχὰς ἐοικέναι τοῖς ἐπὶ τῶν δένδρων πέρασι 
-Z/4/681/17	τῶν ῥιζῶν, στελέχει δέ τινι τὴν εἰς ἧπαρ ἀφικνουμένην 
-Z/4/681/18	δι' ὀμφαλοῦ, καὶ τούτων οὕτως ἐχόντων ἅπαντα τὰ 
-Z/4/681/19	κατὰ τὸ ζῶον ὁρώμενα πέρατα τῶν φλεβῶν ἀκρέμοσιν, οὐ  
-Z/4/682/1	ῥίζαις, ἀνάλογον ἔχειν. ἐπεχείρησα δέ ποτε καὶ περὶ τοῦδε 
-Z/4/682/2	τοῦ λόγου διασκέψασθαι, καθ' ὃν ἐγχωρεῖ φάναι τρόπον, 
-Z/4/682/3	πρώτους ἁπάντων ἐκ τοῦ σπέρματος γενέσθαι τοὺς χιτῶνας 
-Z/4/682/4	τῶν δύο τούτων ἀγγείων, ἃ καὶ τοῖς ἐμβρύοις καὶ τοῖς τε-
-Z/4/682/5	λείοις φαίνεται τὰ μέγιστα· λέγω δὲ τήν τε μεγάλην ἀρτη-
-Z/4/682/6	ρίαν καὶ τὴν μεταξὺ τοῦ ὀμφαλοῦ τε καὶ τοῦ ἥπατος φλέβα· 
-Z/4/682/7	καὶ τούτων σχιζομένων, τὰς κατὰ τὸ χορίον γεννᾶσθαι, κᾄ-
-Z/4/682/8	πειτα τούτων τὰ πέρατα τοῖς ἐπὶ τῶν δένδρων ἐοικέναι πέ-
-Z/4/682/9	ρασι τῶν ῥιζῶν. ἀλλὰ καὶ κατὰ τοῦτον τὸν λόγον οὔτε τὸ 
-Z/4/682/10	ἧπαρ οὔθ' ἡ καρδία φαίνεται πρῶτα γιγνόμενα. δεῖται γὰρ 
-Z/4/682/11	δή που προφανῶς εἰς τὴν γένεσιν αἱματικῆς οὐσίας, ἣν διὰ 
-Z/4/682/12	τῶν ἀγγείων ἐκ τῆς μήτρας ἀναγκαῖόν ἐστιν ἀφικνεῖσθαι. 
-Z/4/682/13	πάλιν οὖν, ὅπερ ἤδη καὶ πρόσθεν ἔφαμεν, τὸ μὲν σπέρμα 
-Z/4/682/14	τὸν τοῦ δημιουργοῦ λόγον ἕξει, τὰ δ' ἀγγεῖα, δι' ὧν ἐπι-
-Z/4/682/15	σπᾶται παρὰ τῆς κυούσης αἷμα πρὸς τὴν τῶν σπλάγχνων 
-Z/4/682/16	γένεσιν, ἁπάντων πρῶτα γεννηθήσονται, δεύτερα δ' ἐπ' 
-Z/4/682/17	αὐτοῖς ἧπάρ τε καὶ καρδία, καθάπερ οἰκίας θεμέλιον καὶ 
-Z/4/682/18	πλοίου τρόπις. ἐν ᾧ δὲ χρόνῳ διαπλάττει ταῦτα ἡ ἐν τῷ  
-Z/4/683/1	σπέρματι δύναμις, εὔλογον δή που καὶ ἄλλα τινὰ διαπλάτ-
[0057]  [022]  []  []

-Z/4/683/2	τεσθαι, παρακείμενά τε τοῖσδε καὶ μεταξὺ κείμενα τούτων 
-Z/4/683/3	τε καὶ τῆς μήτρας. οὐδέποτε γὰρ εἰκὸς ἵστασθαι τὴν περὶ 
-Z/4/683/4	τὰ φυτὰ καὶ τὰ ζῶα διαπλάττουσαν δύναμιν, ἀλλὰ πᾶσαν 
-Z/4/683/5	δύναμιν ἅπασιν ἅμα τοῖς μέρεσιν ἐπιφύειν τε καὶ προσαύ-
-Z/4/683/6	ξειν. οὐκ οὖν ἀποστήσεται τῆς τῶν ἄλλων δημιουργίας ἡ 
-Z/4/683/7	διαπλάττουσα τὰ ζῶα φύσις, ἀλλὰ τάς τε φλέβας, ὥσπερ 
-Z/4/683/8	γε καὶ τὰς ἀρτηρίας, ἀεὶ προάξει κατασχίζουσα, ταύταις τε 
-Z/4/683/9	τἄλλα σπλάγχνα, καθάπερ ἧπάρ τε καὶ καρδίαν ἐλέχθη 
-Z/4/683/10	παραφύειν, ἅμα καὶ τὸ σχῆμα τὸ πρέπον καὶ θέσιν, ὅσα 
-Z/4/683/11	τἄλλα τοιαῦτα προσήκει τοῖς μορίοις ἔχειν, ἀπεργάζεσθαι 
-Z/4/683/12	προσηκόντως. παντοίως οὖν ἐλέγχονται προπετῶς ἀποφαινό-
-Z/4/683/13	μενοί τινες ὑπὸ τοῦ πρώτου διαπλασθέντος μορίου τἄλλα 
-Z/4/683/14	γεννᾶσθαι. τὸ γὰρ ἐκεῖνον δημιουργῆσαν αἴτιον οὐ δή που 
-Z/4/683/15	μετὰ τὸ συμπληρῶσαι τὸ μόριον ἐξῆλθεν ἐκ τοῦ κυουμένου, 
-Z/4/683/16	προστάξαν οἷς ἐποίησεν τἄλλα γεννῆσαι· κατὰ γάρ τοι τὸν 
-Z/4/683/17	λόγον τοῦτον αἱ ἀρτηρίαι καὶ φλέβες αἱ πρῶται γεννηθεῖ-
-Z/4/683/18	σαι τἄλλα γεννήσουσιν. οὐ μὴν οὐδὲ φαίνονται τῆς ἥπατος 
-Z/4/683/19	ἢ καρδίας οὐσίας ἀποφύσεις οὖσαι τῶν ἀρτηριῶν καὶ φλεβῶν  
-Z/4/684/1	σώματα, καθάπερ ἐγκεφάλου τε καὶ μηνίγγων ὅ τε νωτιαῖος 
-Z/4/684/2	καὶ τὰ νεῦρα. πιθανώτατον οὖν ἐστιν ὡς ἐν ἀδήλοις ἀπο-
-Z/4/684/3	φήνασθαι, τὸ τὰς ἀρτηρίας καὶ φλέβας γεννῆσαν, αὐτὸ 
-Z/4/684/4	τοῦτο κατασχίζον αὐτὰς, προσάγειν ἐπὶ πάντα τοῦ κυουμέ-
-Z/4/684/5	νου τὰ μέρη, περιπλάττον αὐτὰ κατὰ τοὺς οἰκείους τὰ μό-
-Z/4/684/6	ρια. πιθανώτατα δὲ καὶ τὰ διαπλασθέντα, τὴν τελεωτάτην 
-Z/4/684/7	ἴσχοντα συμπλήρωσιν, ἐνεργεῖν ἄρξασθαι ταῖς οἰκείαις τῆς 
-Z/4/684/8	ἑαυτῶν οὐσίας ἐνεργείαις, καὶ μήτε τοὺς νεφροὺς δεῖσθαί 
-Z/4/684/9	τινος ἄλλου μορίου πρὸς τὴν ἰδίαν ἐνέργειαν, μήτε τὰς 
-Z/4/684/10	μήτρας, μήτε σπλῆνα, μήτ' ἔντερα, μήθ' ὅλως ἄλλο μηδὲν 
-Z/4/684/11	ὄργανον φυσικόν. ἐπεὶ δὲ οὔτε κατὰ τὸ ποσὸν ἡ 
-Z/4/684/12	οὐσία διαμένει τῶν μορίων, ἀποῤῥοῆς αὐτῶν ἱκανῆς ὁση-
-Z/4/684/13	μέραι γιγνομένης, οὔτε ἡ κατὰ τὸ ποιὸν, ἀλλοιοῦται γὰρ 
-Z/4/684/14	καὶ κατὰ τοῦτο πολυειδῶς, ἐπικουρίας δεῖται τῆς ἐξ ἀλλή-
-Z/4/684/15	λων, ὅπως ἀναπληροῦται τὸ κενούμενον, ἐπανορθοῦταί τε 
-Z/4/684/16	ἀλλοιούμενον. ἅστινας ἐπικουρίας, ὅσαι τέ εἰσι καὶ ὁποῖαι, 
-Z/4/684/17	μὴ ὅτι τῶν φιλοσόφων τις εὗρεν ἀκριβῶς, ἀλλ' οὐδὲ τῶν 
-Z/4/684/18	ἰατρῶν, ὅσοι χωρὶς ἀνατομῆς ἐπὶ τὴν ζήτησιν αὐτῶν ἧκον.  
-Z/4/685/1	ἡ γοῦν καρδία (ταύτην γὰρ μόνην ἔνιοι διοικεῖν βούλονται 
-Z/4/685/2	τὸ ζῶον) ἐπειδὰν στερηθῇ τῆς ἀναπνοῆς, αὐτή τε παύεται 
-Z/4/685/3	κινουμένη, καὶ σὺν αὐτῇ τὸ πᾶν ζῶον ἀπόλλυται. στερίσκε-
-Z/4/685/4	ται δὲ τῆς ἀναπνοῆς οὐ μόνοις τοῖς ἀπαγξαμένοις, ἢ διὰ τὴν 
-Z/4/685/5	φλεγμονὴν τῶν περὶ λάρυγγα μορίων φραχθέντος τοῦ πόρου 
-Z/4/685/6	τῆς εἰσπνοῆς, ἀλλὰ καὶ τῶν κινούντων τὸν θώρακα νεύρων 
-Z/4/685/7	κακωθέντων ἤτοι διὰ τομῆς ἢ θλάσεως ἢ βρόχου, 
-Z/4/685/8	ὧν ἁπάντων ἐστὶν ὁ νωτιαῖος μυελὸς ἀρχὴ, καθάπερ ἐγκέ-
-Z/4/685/9	φαλος ἐκείνου. ὥσπερ οὖν ὁ ἐγκέφαλος εἰς τὴν διαμονὴν τῇ 
-Z/4/685/10	καρδίᾳ χρήσιμος ὑπάρχει, διὰ νεύρων τὸν θώρακα κινῶν, 
-Z/4/685/11	οὗ διαστελλομένου μὲν εἰσπνοὴ γίγνεται, συστελλομένου δ' 
-Z/4/685/12	ἐκπνοὴ, κατὰ τὸν αὐτὸν τρόπον ἐγκεφάλῳ παρέχει τινὰ 
-Z/4/685/13	χρείαν ἡ καρδία, καὶ τούτοις τὸ ἧπαρ, ὡς ἐν τοῖς περὶ 
-Z/4/685/14	τούτων ἀποδέδεικται λόγοις. οὐ μόνον δὲ ταῖς τρισὶ ταύταις 
-Z/4/685/15	ἀρχαῖς ὑπ' ἀλλήλων ὠφελεῖσθαι συμβέβηκεν, ἀλλὰ καὶ τοῖς 
-Z/4/685/16	ἄλλοις ἅπασι μορίοις. αὐτίκα γοῦν, ἵν' ἀφ' ἑνὸς ἀναμνήσω 
-Z/4/685/17	τὰ καθ' ἕκαστον τῶν ἄλλων ἐν τοῖς περὶ χρείας μορίων εἰρη-
-Z/4/685/18	μένα, δι' ἧπαρ ἐγένοντο καὶ οἱ νεφροὶ καὶ κύστεις δύο,  
-Z/4/686/1	κατὰ μὲν αὐτοῦ τοῦ σπλάγχνου τὴν ἐπίφυσιν ἡ χοληδόχος 
-Z/4/686/2	ἔχουσα, τοῖς νεφροῖς δ' αὖθις ἡ οὐρηδόχος τεταγμένη, τὰ 
-Z/4/686/3	δ' ἰλυώδη περιττώματα τοῦ σπλάγχνου καθαίρων ὁ σπλήν. 
-Z/4/686/4	ὅτι δὲ καὶ ἡ γαστὴρ προπέττει τῷ ἥπατι τὴν τροφὴν, ἥ τε 
-Z/4/686/5	τῶν ἐντέρων ἕλιξ ἀναδόσεως ἕνεκα ἐγένετο τῆς εἰς αὐτὰ, 
-Z/4/686/6	δέδεικται καὶ ταῦτα καὶ τἄλλα πάντα τὰ καθ' ἕκαστον τό-
-Z/4/686/7	πον τοῦ σώματος ἐν τοῖς περὶ χρείας μορίων ὑπομνήμασιν, 
-Z/4/686/8	ὧν οὐδὲν οὐδ' ἄχρι βραχέος ἐγνωκότες οἱ τῇ καρδίᾳ πάντ' 
-Z/4/686/9	ἀνατιθέντες ἰατροί τε καὶ φιλόσοφοι τολμηρῶς ἀποφαί-
-Z/4/686/10	νονται. ἀλλὰ ταῦτα μὲν ἴσως ἐπὶ πλεῖον ἢ κατὰ τὰ προκεί-
-Z/4/686/11	μενα νῦν ἐκτέταται πάντα, εἰκότως τῶν ἀνατομικῶν ἰατρῶν 
-Z/4/686/12	ἀγανακτούντων ἐφ' οἷς οὐ μόνον ἀποφαίνονταί τινες ὑπὲρ 
-Z/4/686/13	ὧν οὐκ ἴσασιν, ἀλλὰ καὶ θρασέως ἐπιτιμῶσι τοῖς ἐπισταμέ-
-Z/4/686/14	νοις· οἵ γε νομίζουσι, τὸ πρῶτον διαπλασθὲν ὑπὸ τῆς φύ-
-Z/4/686/15	σεως μόριον αὐτὸ διαπλάττειν τἄλλα, καὶ τοῦτ' εἶναι τὴν 
-Z/4/686/16	καρδίαν, οὐ μόνον ἀπατώμενοι κατ' ἀμφοτέρας τὰς ἀποφά-
-Z/4/686/17	σεις, ἀλλὰ κᾂν συγχωρηθῇ, μὴ μόνον ἁπάντων πρώτην  
-Z/4/687/1	διαπλάττεσθαι τὴν καρδίαν, ἀλλὰ καὶ τἄλλα διαπλάττειν 
-Z/4/687/2	αὐτὴν, οὐκ ἐξ ἀνάγκης ἑπόμενον, τοῖς δὲ τὰς ἐν τοῖς τε-
-Z/4/687/3	λείοις ζώοις ἐνεργείας ὑπ' ἐκείνης γίγνεσθαι, οὐδὲ ταὐτόν 
-Z/4/687/4	ἐστιν ἢ γενέσεως ἢ διοικήσεως ἀρχὴν εἶναί τι. 
-Z/4/687/5	  Μεταβάντες οὖν ἐπὶ τὸ μάλιστα προ-
-Z/4/687/6	κείμενον ἐν τῇδε τῇ πραγματείᾳ δείξομεν αὐτοὺς μηδὲ τὰ 
-Z/4/687/7	πρὸς τῶν ἰατρῶν ἐζητημένα καλῶς ἀξιώσαντας ζητῆσαι, ἀλλ' 
-Z/4/687/8	οἰομένους, ἐὰν εἴπωσιν, ὑπὸ τῆς φύσεως διαπλάττεσθαι τὸ 
-Z/4/687/9	κυούμενον, οὐμενοῦν εἰρηκέναι μηδὲν πλέον ὀνόματος ἅπασι 
-Z/4/687/10	συνήθους. οὐδεὶς οὖν οὕτως ἐστὶν ἐννεὸς, ὡς μὴ νοεῖν, εἶναί 
-Z/4/687/11	τινα τῆς τοῦ κυουμένου γενέσεως αἰτίαν, ἣν ὀνομάζομεν 
-Z/4/687/12	ἅπαντες φύσιν, ἀγνοοῦντες αὐτῆς τὴν οὐσίαν. ἐγὼ δ', ὥσπερ 
-Z/4/687/13	ἔδειξα, τὴν κατασκευὴν τοῦ σώματος ἡμῶν ἄκραν ἐνδείκνυ-
-Z/4/687/14	σθαι τοῦ ποιήσαντος αὐτὸ σοφίαν τε ἅμα καὶ δύναμιν, οὕ-
-Z/4/687/15	τως εὔχομαι δεῖξαί μοι τοὺς φιλοσόφους τὸν διαπλάσαντα, 
-Z/4/687/16	πότερον θεός τίς ἐστι σοφὸς καὶ δυνατὸς, ὡς ἐννοῆσαι μὲν 
-Z/4/687/17	πρότερον, ὁποῖον ἑκάστου ζώου προσήκει κατασκευασθῆναι 
-Z/4/687/18	τὸ σῶμα, δεύτερον δὲ τὴν δύναμιν αὐτοῦ, καθ' ἣν ἃ  
-Z/4/688/1	προὔθετο κατεσκεύασεν, ἢ ψυχή τις ἑτέρα παρὰ τὴν τοῦ 
-Z/4/688/2	θεοῦ· οὐ γὰρ δὴ τῆς ὀνομαζομένης φύσεως τὴν οὐσίαν, εἴτ' 
-Z/4/688/3	ἀσώματός τίς ἐστιν, εἴτε σωματικὴ, σοφίας εἰς ἄκρον ἥκειν 
-Z/4/688/4	ἐροῦσιν, ἥν γε μηδ' ὅλως ἔχειν φασὶν, οὕτω τεχνικῶς ἐνερ-
-Z/4/688/5	γῆσαι περὶ τὴν τῶν ἐμβρύων διάπλασιν οἷόν τε πεισθῆναι. 
-Z/4/688/6	τοῦτο γὰρ Ἐπικούρου τε καὶ τῶν ἄνευ προνοίας ἅπαντα 
-Z/4/688/7	γίγνεσθαι νομιζόντων ἀκούοντες οὐ πειθόμεθα. καὶ μὴν 
-Z/4/688/8	ἀναγκαῖόν ἐστιν, ἢ κατά τινα κίνησιν ἄλογόν τε καὶ ἄτεχνον 
-Z/4/688/9	εἰς χρηστὸν τέλος ἀφικνεῖσθαι τὴν διάπλασιν τῶν ἐμβρύων, 
-Z/4/688/10	ἢ, καθάπερ οἱ τὰ θαύματα κατασκευάζοντες, ἀρχὴν κινήσεως 
-Z/4/688/11	αὐτοῖς παρασχόντες, ἀπέρχονται μὲν αὐτοὶ, τὰ δὲ κατα-
-Z/4/688/12	σκευασθέντα μέχρι τινὸς οὐ πολλοῦ χρόνου κινεῖται τεχνι-
-Z/4/688/13	κῶς, οὕτω καὶ τὰ σπέρματα τῶν φυτῶν καὶ τῶν ζώων κα-
-Z/4/688/14	τασκευάσαντας τοὺς θεοὺς εἰς τοσαύτην διαδοχὴν κινήσεων 
-Z/4/688/15	ἐπιτήδεια μηδὲν ἔτι πράττειν αὐτούς. ἀλλὰ τὸ μὲν πρό-
-Z/4/688/16	τερον ἐλέγχειν οὐ χρῄζω, κατεγνωσμένον ὑπὸ τῶν ἀνθρώπων, 
-Z/4/688/17	πρὸς οὓς ὁ λόγος ἐστί μοι μάλιστα· τὸ δεύτερον δ' ἐπι-
-Z/4/688/18	σκεπτέον ἀκριβέστερον, εἰ δυνατόν ἐστιν ὑγρότητι τοιαύτῃ,  
-Z/4/689/1	οἵα γοῦν φαίνεται κατὰ τὴν γονὴν, εἰς τοσοῦτον ἀριθμὸν 
-Z/4/689/2	ἀλλήλας διαδεχομένων κινήσεων, μηδὲν ἁμαρτεῖν ἄχρι τοῦ 
-Z/4/689/3	προσήκοντος τέλους. ὥσπερ γὰρ ἄριστον τὸ κατὰ τύχην ἐν 
-Z/4/689/4	τοσούτῳ πλήθει μορίων ἁμαρτηθῆναι μηδὲν, οὕτω καὶ τολ-
-Z/4/689/5	μηρὸν τὴν ἀκολουθίαν τῆς κινήσεως γενέσθαι τεχνικὴν ὑπό 
-Z/4/689/6	τινος οὐσίας ἀλόγου, καθάπερ αὐτοί φασιν. ἔτι δὲ θαυμα-
-Z/4/689/7	στότερον τὸ διὰ παντὸς τοῦ βίου γιγνόμενον, ἁπάντων ἡμῶν 
-Z/4/689/8	ὁρώντων, ὅτι οὐδεὶς τῶν τὴν φυσιολογίαν ἀπαγγελλομένων οὔτε 
-Z/4/689/9	κατενόησεν, οὔτε ἐζήτησεν, ὅπως γίγνεται. τί δὲ τοῦτ' ἔστι 
-Z/4/689/10	τὸ κατὰ τὰς ἐνεργείας τῶν μορίων; ἕνεκα δὲ σαφηνείας ἐφ' 
-Z/4/689/11	ἑνὸς ἢ δευτέρου παραδείγματος ὁ λόγος περανθήσεται. 
-Z/4/689/12	προκεχειρήσθω δὴ πρότερον μὲν ἄκρα χεὶρ, ἔχουσα δακτύ-
-Z/4/689/13	λους πάντας συγκειμένους ἐκ τριῶν ὀστῶν, ἀλλήλοις διηρ-
-Z/4/689/14	θρωμένους. ἐφ' ὧν, οἶμαι, πρότερον ἄμεινον ἦν γυμνάσα-
[0057]  [022]  []  []

-Z/4/689/15	σθαι τοὺς μέλλοντας εὑρήσειν τὰ κατὰ τὸν οὐρανὸν καὶ σύμ-
-Z/4/689/16	παντα τὸν κόσμον ὅπως κατεσκεύασται, διὰ τίνων ὀργάνων ἡ 
-Z/4/689/17	κίνησις αὐτοῖς γίγνεται, πῶς ποτὲ μὲν ἐκτεινομένων κατὰ  
-Z/4/690/1	τὰς διαρθρώσεις ὁμοῦ τε καὶ πολλὰς, ἑκάστου τ' ἐν μέρει, 
-Z/4/690/2	ποτὲ δὲ καμπτομένων εἰς πλάγια διττῶς, ἤτοι πρὸς 
-Z/4/690/3	τὸν μικρὸν ἢ τὸν μέγαν δάκτυλον. εἰ γὰρ ἔγνωσαν, ὅτι διὰ 
-Z/4/690/4	μυῶν ἅπασαι γίγνονται, μὴ γινωσκομένων ἡμῶν, πρὶν γυμνω-
-Z/4/690/5	θῆναι διὰ τῆς ἀνατομῆς, ἐθαύμασαν ἂν, ὅπως οὐ μόνον 
-Z/4/690/6	ἡμεῖς, ἀλλὰ καὶ τὰ μικρὰ παιδία, κελευσάντων ἐκτεῖναι 
-Z/4/690/7	τόνδε τὸν δάκτυλον ἢ κάμψαι, παραχρῆμα τὸ κελευσθὲν 
-Z/4/690/8	πράττει, μηδὲ γινώσκοντα τὸν κινοῦντα μῦν. ἔτι δὲ μᾶλλον 
-Z/4/690/9	ἐπὶ τῆς γλώττης, ἐφ' ἧς οὐδὲ τοῖς ἀνατομικοῖς συμπεφώνη-
-Z/4/690/10	ται περὶ τοῦ πλήθους τῶν κινούντων αὐτὴν μυῶν· τοσοῦτον 
-Z/4/690/11	ὑποδέουσιν βεβαίως γιγνώσκειν τὸν ἐξηγούμενον μῦν ἑκάστης 
-Z/4/690/12	τῶν κατὰ μέρος κινήσεων. ἀλλὰ καὶ τοῦτο τοῖς ἐπιμελεστέ-
-Z/4/690/13	ροις τῶν ἰατρῶν ἐζήτηται· καί τις ἔφη, καθάπερ τι ζῶον 
-Z/4/690/14	ἕκαστον μῦν τῆς βουλήσεως ἡμῶν αἰσθανόμενον ἐπισπᾶ-
-Z/4/690/15	σθαί τε καὶ περιάγειν τὴν γλῶτταν εἰς τὸ προσῆκον σχῆμα 
-Z/4/690/16	τῆς ῥυθμιζομένης φωνῆς. ἀλλὰ τοῦτο μὲν ἅπασι τοῖς ἄλλοις 
-Z/4/690/17	οὐ πιθανὸν εἶναι δοκεῖ. θαυμαστὸν δὲ φαίνεται, παιδίον  
-Z/4/691/1	σμικρὸν ἀκοῦσαν τὴν ἄρτος φωνὴν, οὔτε πῶς ἡ γλῶττα 
-Z/4/691/2	σχηματίζεται γιγνῶσκον, οὔθ' ὑπὸ τίνων μυῶν ἄγεται πρὸς 
-Z/4/691/3	τὰς κατὰ μέρος κινήσεις, καὶ στίχον γε ὅλον ἐφεξῆς λέγειν, 
-Z/4/691/4	πολλὰς μεταβολὰς τῆς γλώττης ποιουμένης, ἑκάστῃ φωνῇ 
-Z/4/691/5	προσηκούσας. ὄντων οὖν ἐν ἡμῖν πλεόνων ἢ τριακοσίων τῶν 
-Z/4/691/6	μυῶν, οὐ πιθανὸν ἕκαστον αὐτῶν ζῶον ὑπάρχειν. ὥστ' ἐγὼ 
-Z/4/691/7	διὰ τοῦτ' ἀποστὰς ὡς ἀπιθάνου τῆς δόξης ἐπ' ἄλλην με-
-Z/4/691/8	τῆλθον, ὑφ' ἑτέρων ἀνδρῶν πρεσβευθεῖσαν, ὡς, ἑλκόντων 
-Z/4/691/9	τοὺς μῦς ἐπὶ τὴν ἑαυτῶν ἀρχὴν τῶν νεύρων, συμβαίνει ἕπε-
-Z/4/691/10	σθαι τῷ κατωτέρω τῶν τὴν διάρθρωσιν ἐργαζομένων ὀστῶν, 
-Z/4/691/11	εἰς ἃ τοῦ μυὸς ἐμφύεται τὸ πέρας. ἀλλὰ κᾀνταῦθα πρὸς 
-Z/4/691/12	τῷ μὴ γινώσκειν ἡμᾶς, ὅντινα τῶν μυῶν ἐπισπᾶσθαι χρὴ, 
-Z/4/691/13	ἔτι καὶ τὸ μέγεθος αὐτῶν ἀντιμαρτυρεῖ, σμικροτάτων νεύρων 
-Z/4/691/14	εἰς τοὺς μῦς ἐμφυομένων, ἃ μήτ' ἐπὶ ζῶντος τοῦ ζώου φαί-
-Z/4/691/15	νεται κινούμενα κατὰ τὰς προαιρετικὰς ἐνεργείας, ὥσπερ οἱ 
-Z/4/691/16	μύες, ἀλλὰ μηδὲ τεθνεῶτος ἑλκόμενα διὰ τῶν ἡμε-
-Z/4/691/17	τέρων χειρῶν ἐπισπᾶσθαι φαίνεται τοὺς μῦς, ὥσπερ ἐκεῖνοι  
-Z/4/692/1	τὰ κατὰ τὰς διαρθρώσεις ὀστᾶ. καὶ μὴν κᾀκ τοῦ κινεῖσθαι 
-Z/4/692/2	τῶν μυῶν ἕκαστον οἰκείαν τῇ βουλήσει κίνησιν οὐ πιθα-
-Z/4/692/3	νόν ἐστιν, ὁμοίως τοῖς θαύμασιν κατεσκευάσθαι τὸ σπέρμα, 
-Z/4/692/4	μὴ γιγνώσκειν δ' αὐτὸ μηδ' ὅλως παρακολουθοῦν οἷς πράτ-
-Z/4/692/5	τει. διὸ καὶ τῶν λεγόντων, ἑαυτοῦ περιπλάττειν τὸ σῶμα 
-Z/4/692/6	τὴν ψυχὴν, ὁ λόγος ἔκ τινων φαινομένων πιθανῶς κατα-
-Z/4/692/7	σκευαζόμενος ἐντεῦθεν ἀντιλογίαν ἴσχει. κατασκευάζει μὲν 
-Z/4/692/8	γὰρ αὐτὸν ἡ τῶν μερῶν τοῦ σώματος χρῆσις ἅμα τῷ γεννη-
-Z/4/692/9	θῆναι τοῖς ζώοις ὑπάρχουσα. φαίνεται γοῦν ἕκαστον ἐκείνῳ 
-Z/4/692/10	τῷ μέρει τοῦ σώματος ἀμυνόμενον, ὃ τῶν ἄλλων ὑπερέχει, 
-Z/4/692/11	μόσχος μὲν κυρίττων, πρὶν φῦσαι τὰ κέρατα, πῶλος δ' ἵπ-
-Z/4/692/12	που λακτίζων οὐδέπω στερεαῖς ταῖς ὁπλαῖς, ὥσπερ γε τὸ 
-Z/4/692/13	μὲν σκυλάκιον δάκνειν ἐπιχειροῦν, καὶ εἰ μηδέπω κρατεροὺς 
-Z/4/692/14	ἔχει τοὺς ὀδόντας, ὅσα δὲ πτηνὰ τῶν ζώων ἐστὶν, ἐγχει-
-Z/4/692/15	ροῦντα πέτεσθαι, καὶ εἰ μήπω δύναται. ταῦτα γὰρ ἐνδεί-
-Z/4/692/16	κνυσθαι δοκεῖ, τὴν χρωμένην τοῖς μορίοις ψυχὴν ἐπίστασθαι 
-Z/4/692/17	τὴν χρείαν αὐτῶν, ὡς ἂν αὐτὴν κατεσκευακυῖαν, οὐχ ὑπ' 
-Z/4/692/18	ἄλλου γεγονόσι χρωμένην. ἀλλὰ διὰ τί, βουληθέντων ἡμῶν  
-Z/4/693/1	κινῆσαι μόριον ἡντιναοῦν κίνησιν, εὐθέως κινεῖται, μὴ γι-
-Z/4/693/2	νωσκόντων τὸν κινοῦντα μῦν αὐτὸ, τῶν ἀπορωτάτων ἐστίν. 
-Z/4/693/3	μόγις γοῦν ἐξ ἀνατομῆς ἑκάστου μυὸς εὕρηται τοῖς ἀνατο-
-Z/4/693/4	μικοῖς ἡ ἴδιος ἐνέργεια. καὶ διὰ τοῦτο ἐνίοις ἔδοξεν, ἄλ-
-Z/4/693/5	λην μὲν εἶναι ψυχὴν τὴν κατασκευάσασαν ἕκαστον τῶν μο-
-Z/4/693/6	ρίων, ἄλλην δὲ τὴν ἐξορμῶσαν ἐπὶ τὰς προαιρετικὰς ἐνερ-
-Z/4/693/7	γείας. καὶ φαίνεται κατὰ τοῦτον τὸν λόγον ἐν τοῖς τῶν ζώων 
-Z/4/693/8	σώμασιν ἔτι διαμένειν ἡ διαπλάσασα ψυχὴ τὰ μό-
-Z/4/693/9	ρια· οὐ γὰρ οἷόν τε χρῆσθαι μὲν ἑκάστῳ προσηκόντως τὴν 
-Z/4/693/10	νῦν οὖσαν, οἴχεσθαι δὲ τὴν κατασκευάσασαν. ἄπορος οὖν 
-Z/4/693/11	ὁ περὶ τῆς διαπλασάσης τὰ μόρια ψυχῆς λόγος ἐκ πάσης 
-Z/4/693/12	λαβῆς ὑπάρχει· ἓν μόνον ἐμοὶ γοῦν δοκεῖ σαφῶς ἐνδείκνυ-
-Z/4/693/13	σθαι, τὴν τέχνην τοῦ κατασκευάσαντος ἡμᾶς, ἣν οὐχ οἷόν 
-Z/4/693/14	τ' ἐστὶν τὸν ἐλευθέρᾳ γνώμῃ σκοπούμενον εἰς τύχην ἄλο-
-Z/4/693/15	γον ἀναφέρειν. ὄντων γοῦν ἐν τῷ σώματι μυῶν πολὺ πλεό-
-Z/4/693/16	νων ἢ τῶν τριακοσίων, ὑφ' ὧν κινεῖται τὰ μόρια τὰς προαι-
-Z/4/693/17	ρετικὰς κινήσεις, ἕκαστος αὐτῶν καὶ σχῆμα τὸ πρέπον ἔχει,  
-Z/4/694/1	καὶ μέγεθος, καὶ κεφαλὴν, καὶ τελευτὴν, καὶ θέσιν, ἔμ-
-Z/4/694/2	φυσίν τε νεύρου καὶ φλεβὸς καὶ ἀρτηρίας, ἁρμοττόντων τῷ 
-Z/4/694/3	μυῒ κατά τε τὸ μέγεθος καὶ τὸν τόπον τῆς ἐμφύσεως, ὧν 
-Z/4/694/4	οὐδὲν ὄντων τοσούτων εὕροις ἂν μέμψασθαι· δέδεικται γὰρ 
-Z/4/694/5	ἐν τοῖς περὶ χρείας μορίων τοῦτο. καὶ μὴν εἰ, τριακοσίων 
-Z/4/694/6	μορίων κατασκευῆς ἑκάστης ἐχούσης σκοποὺς ιʹ, πάντα φαί-
-Z/4/694/7	νονται κατωρθωμένα, τρισχίλιοι γίγνοιντ' ἂν οἱ πάντες. καὶ 
-Z/4/694/8	οὔπω λέλεκται τὸ θαυμασιώτατον ἐν ταῖς κατασκευαῖς αὐτῶν, 
-Z/4/694/9	ἴσον ἀκριβῶς εἶναι τῶν ἐν τοῖς ἀριστεροῖς μέρεσι μυῶν τοῖς 
-Z/4/694/10	κατὰ τὰ δεξιὰ, καθάπερ γε καὶ τὰς ἀρτηρίας ταῖς ἀρτηρίαις, καὶ 
-Z/4/694/11	τὰς φλέβας ταῖς φλεψὶ, καὶ τὰ νεῦρα τοῖς νεύροις, ὥστε τοὺς 
-Z/4/694/12	τρισχιλίους σκοποὺς διπλασιάζεσθαι. τὸ δ' αὐτὸ κᾀπὶ τῶν 
-Z/4/694/13	ὀστῶν ἐστι, πλεόνων ὑπαρχόντων ἢ διακοσίων. καὶ γὰρ καὶ 
-Z/4/694/14	τούτων οἱ σκοποὶ καθ' ἕκαστον αὐτῶν ὄντες πολὺ πλείους 
-Z/4/694/15	τῶν δέκα γίγνονται, καὶ δῆλον, ὅτι διπλασιασθέντες ἔσον-
-Z/4/694/16	ται πλείους τῶν ͵δ. ἡ δ' αὐτὴ τέχνη καὶ κατὰ τὰ σπλάγχνα 
-Z/4/694/17	πάντ' ἐστὶ, καὶ ὅλως ὁπωσοῦν μόριον, ὡς, ἄν τις ἀριθμῇ 
-Z/4/694/18	τοὺς σκοποὺς τῆς κατασκευῆς, εἰς μυριάδας, οὐ χιλιάδας,  
-Z/4/695/1	ἀριθμὸν ἀναχθῆναι, κατωρθωμένων εἰς ἄκρον ἁπάντων, οὓς 
-Z/4/695/2	ἐγὼ μὲν, ὡς ἔφην, οὐκ ἄν ποτε πεισθείην ἄνευ σοφωτά-
-Z/4/695/3	του τε καὶ δυνατωτάτου δημιουργοῦ γεγονέναι. τίς δ' οὗτός 
-Z/4/695/4	ἐστιν, ἐλπίζομεν ἔμπροσθεν ἀκούσεσθαι παρὰ τῶν φιλοσό-
-Z/4/695/5	φων, οἵ γε καὶ περὶ τοῦ κόσμου καὶ τῆς ὅλης γενέσεως 
-Z/4/695/6	ἀποφαίνονται· πολὺ γὰρ εἶναι ῥᾷον ἡγούμην ἐγνῶσθαι τοῦτο, 
-Z/4/695/7	ὅπως αὐτοῖς κατεσκεύασται τὸ σῶμα. καὶ μαθητήν γε ἐμαυ-
-Z/4/695/8	τὸν ὑποβαλὼν ἑνὶ τῷ πρώτῳ, καθ' ὃν ἐν γεωμετρίᾳ τρόπον 
-Z/4/695/9	ἀποδείξεις ἠκηκόειν, οὕτως ἤλπιζον ἀκούσεσθαι καὶ παρ' 
-Z/4/695/10	ἐκείνου· γνοὺς δ' αὐτὸν μὴ ὅτι γραμμικὰς ἀποδείξεις, ἀλλὰ 
-Z/4/695/11	μηδὲ ῥητορικὰς πίστεις λέγοντα, μετῆλθον ἐφ' ἕτερον, ὃς 
-Z/4/695/12	καὶ αὐτὸς ἐξ ἰδίων ὑποθέσεων ἐναντία τῷ πρόσθεν ἀπεφαί-
-Z/4/695/13	νετο, καὶ τρίτην γε καὶ τετάρτην πειραθεὶς οὐδενὸς, ὡς 
-Z/4/695/14	ἔφην, ἄμεμπτον ἀπόδειξιν ἤκουσα. λυπηθεὶς οὖν ἐπὶ τούτῳ 
-Z/4/695/15	μεγάλως, ἐζήτησα μέχρι κατ' ἐμαυτὸν εὑρεῖν τινα λόγον 
-Z/4/695/16	ἰσχυρὸν ἐπὶ ταῖς τῶν ζώων κατασκευαῖς· εἶθ' εὕρισκον οὐ-
-Z/4/695/17	δένα. τοῦτό γε αὐτὸ διὰ τοῦδε τοῦ γράμματος ὁμολογῶ,  
-Z/4/696/1	παρακαλῶν τοὺς περὶ ταῦτα δεινοὺς τῶν φιλοσόφων ζητή-
-Z/4/696/2	σαντας, εἴ τι σοφὸν εὑρίσκοιεν, ἀφθόνως ἡμῖν αὐτοὺς κοι-
-Z/4/696/3	νωνῆσαι. ὅταν γὰρ θεασώμεθα τὰ παιδία φθεγγόμενα μὲν, 
-Z/4/696/4	ἅττ' ἂν αὐτοῖς φθέγξασθαι κελεύσωμεν, οἷον, εἰ τύχῃ, σμύρ-
-Z/4/696/5	ναν, καὶ σμίλην, καὶ σμῆγμα, μήτε τοὺς κινοῦντας ἐπιτη-
-Z/4/696/6	δείως τῇ τοιαύτῃ φωνῇ τὴν γλῶτταν μῦς ἐπιστάμενα, μήτε 
-Z/4/696/7	πολὺ μᾶλλον ἔτι τὰ τούτοις αὐτῶν νεῦρα, πιθανώτατον μὲν 
-Z/4/696/8	ἡγοῦμαι, τὸν διαπλάσαντα τὴν γλῶτταν, ὅστις ποτ' ἐστὶν, ἢ 
-Z/4/696/9	αὐτὸν ἔτι διαμένειν ἐν τοῖς διαπλασθεῖσι μορίοις, ἢ ζῶα 
-Z/4/696/10	τὰ μόρια κατεσκευακέναι, γνωρίζοντα τὸ βούλημα τοῦ τῆς 
-Z/4/696/11	ἡμετέρας ψυχῆς ἡγεμονικοῦ. τούτου δ' ἀκόλουθον εὑ-
-Z/4/696/12	ρίσκων, ἄλλην μὲν εἶναι τὴν κατὰ τὸ ἡγεμονικὸν ἡμῶν ψυ-
-Z/4/696/13	χὴν, ἄλλας δὲ τὰς ἐν ἑκάστῳ τῶν μορίων, ἢ πάντως γε 
[0057]  [022]  []  []

-Z/4/696/14	μίαν κοινὴν τὴν ἅπαντα διοικοῦσαν, εἰς ἀπορίαν ἔρχομαι, 
-Z/4/696/15	μηδ' ἄχρι δυνατοῦ ἐπινοίας, μήτι γε βεβαίας γνώσεως, εὑ-
-Z/4/696/16	ρίσκων τι περὶ τοῦ διαπλάσαντος ἡμᾶς τεχνίτου. καὶ γὰρ 
-Z/4/696/17	ὅταν ἀκούσω τινῶν φιλοσόφων λεγόντων, τὴν ὕλην ἔμψυχον  
-Z/4/697/1	οὖσαν ἐξ αἰῶνος, ἀποβλέπουσαν πρὸς τὰς ἰδέας, ἑαυτὴν 
-Z/4/697/2	κοσμεῖν, ἔτι καὶ μᾶλλον ἐννοῶ, μίαν εἶναι δεῖν ψυχὴν, τήν 
-Z/4/697/3	τε διαπλάσασαν ἡμᾶς καὶ τὴν νῦν χρωμένην ἑκάστῳ τῶν 
-Z/4/697/4	μορίων. ἀνθίσταται δὲ τούτου πάλιν ἡ ἄγνοια τῆς διοι-
-Z/4/697/5	κούσης ἡμᾶς ψυχῆς τῶν ὑπηρετούντων ταῖς ὁρμαῖς αὐτῆς 
-Z/4/697/6	μορίων. οἱ γὰρ ἐπιχειρήσαντες εἰπεῖν περὶ τῶν στοιχειωδῶν 
-Z/4/697/7	φωνῶν ἄχρι τοσούτου προῆλθον, ὡς ἀποφήνασθαι, τήνδε 
-Z/4/697/8	μέν τινα γίγνεσθαι στηριζομένης τῆς γλώττης πρὸς τοὺς 
-Z/4/697/9	τομέας ὀνομαζομένους ὀδόντας, ἤτοι τοὺς κατὰ τὴν ἄνω γέ-
-Z/4/697/10	νυν, ἢ τὴν κάτω, τοὺς δὲ πρὸς τὸν οὐρανίσκον ἀνακλωμέ-
-Z/4/697/11	νους, ἢ πρὸς ἄλλο τι μόριον, ὥσπερ γε καὶ τὸ ἀναφερό-
-Z/4/697/12	μενον ἐκ τοῦ λάρυγγος πνεῦμα ποτὲ μὲν ἐπὶ τὰς εἰς τὴν 
-Z/4/697/13	ῥῖνα συντρήσεις ἀφικνεῖσθαι, ποτὲ δ' ἀνεῳγμένου τοῦ στό-
-Z/4/697/14	ματος ἐκφυσᾶσθαι, καὶ ποτὲ ἀθρόου καὶ πολλοῦ, ποτὲ δ' 
-Z/4/697/15	ἐλάττονός τε καὶ κατὰ βραχύ. τοὺς δὲ τὰς κινήσεις ταύτας 
-Z/4/697/16	ἐργαζομένους μῦς, οὐδεὶς οὐδὲ τοῦτο εἶπεν, ὅπου γε οὐδὲ 
-Z/4/697/17	τοῖς ἐπὶ πλεῖστον ἀνατομικῆς ἐμπειρίας ἀφικομένοις εὕρηνταί 
-Z/4/697/18	πω βεβαίως. ἀλλ' οἱ μηδὲν τούτων μήθ' εὑρόντες μήθ'  
-Z/4/698/1	ὅλως ζητήσαντες ἀποφαίνονται προπετῶς οὐ μίαν ἀπόφασιν, 
-Z/4/698/2	ἀλλ' ἐφεξῆς ὁρμαθόν τινα συνάπτοντες, οὗ τὴν πρώτην εὐ-
-Z/4/698/3	θέως ὑπόθεσιν ἄγνωστον μὲν αἰσθήσει, λόγῳ δ' ἀνεύρετον 
-Z/4/698/4	ὑποτίθενται, τὴν καρδίαν ἁπάντων πρώτην γίγνεσθαι λέγοντες· 
-Z/4/698/5	δευτέραν δ' ἐπὶ τῇδε, τἄλλα μόρια διαπλάττειν ἐκείνην, ὡς 
-Z/4/698/6	ἀπολλυμένου τοῦ διαπλάσαντος αὐτὴν, ὅστις ποτ' ἐστὶ, καὶ 
-Z/4/698/7	μηκέτ' ὄντος· εἶτ' ἐφεξῆς ὡς ἀκόλουθον ἐπιφέροντες, ὅτι 
-Z/4/698/8	καὶ τὸ βουλευόμενον ἡμῶν. μέρος τῆς ψυχῆς ἐν ταύτῃ 
-Z/4/698/9	καθέστηκεν. εἰ δὲ τὸ βουλευόμενον, καὶ τῶν σιτίων, ὥς φα-
-Z/4/698/10	σιν, καὶ πομάτων καὶ ἀφροδισίων καὶ χρημάτων ἐπιθυμοῦν, 
-Z/4/698/11	καὶ δηλαδὴ καὶ τὸ θυμούμενόν τε καὶ φιλονεικοῦν, ὧν 
-Z/4/698/12	οὐδὲν ἀναγκαῖόν ἐστιν, ἀλλὰ καὶ πρώτην μὲν ἐπιβολὴν ἐνίοις 
-Z/4/698/13	ἐνδεχόμενον εἶναι δοκοῦν, ὕστερον δὲ διὰ πολλῶν φαινομέ-
-Z/4/698/14	νων ἐλεγχόμενον. ἡ μέν γε πρώτη διάπλασις ἐπ' ἀρτηρίας τε 
-Z/4/698/15	καὶ φλέβας, χορίον τε καὶ ἧπαρ, οὐκ ἐπὶ τὴν καρδίαν ἡμᾶς 
-Z/4/698/16	ποδηγεῖ λόγῳ τε σκοπουμένους καὶ τοῖς ἐξ ἀνατομῆς 
-Z/4/698/17	φαινομένοις. ἡ δ' ἐπὶ ταύτῃ δευτέρα τε καὶ τρίτη, καθότι  
-Z/4/699/1	προείρηται πρόσθεν ἡμῖν, καὶ ὅσα μετὰ τὸ τεχθῆναι, τὰ 
-Z/4/699/2	μὲν οὐδ' ὅλως ὄντα προσγίγνεται, τὰ δ' ἐλλιπῆ ὄντα τε-
-Z/4/699/3	λειοῦται. μάλιστα δ' ἄν τις θαυμάσειε τὴν πρὸς τοὺς γεν-
-Z/4/699/4	νήσαντας ὁμοιότητα τῶν ἐκγόνων, ὅπως γίγνεται· φαίνεται 
-Z/4/699/5	γὰρ πάλιν ἡ διαπλάττουσα τὸ σῶμα ψυχὴ παρὰ τῶν γο-
-Z/4/699/6	νέων εἰς τὸ κυούμενον ἥκειν, ὡς ἐν τῷ σπέρματι περιεχο-
-Z/4/699/7	μένη. τίς μὲν οὖν αὐτῆς ἐστιν ἡ οὐσία, λέγειν οὐκ ἔχω διὰ 
-Z/4/699/8	τὸ παρά τινων ἀκηκοέναι πεπεισμένων, ὥς φασιν, ἀσώμα-
-Z/4/699/9	τον ὑπάρχουσαν τὴν ψυχὴν συνεισέρχεσθαι τῷ σπέρματι, 
-Z/4/699/10	χρωμένην αὐτῷ πρὸς τὴν τοῦ κυηθησομένου διάπλασιν, ὡς 
-Z/4/699/11	ὕλῃ προσηκούση. καί πού τινες αὐτῶν οὐχ ὕλην, ἀλλ' ὄρ-
-Z/4/699/12	γανον ὑπάρχειν αὐτῆς τὸ σπέρμα φασὶν, ὕλην γὰρ εἶναι τὸ 
-Z/4/699/13	τῆς μητρὸς αἷμα, λεγόντων ἑτέρων τἀναντία. δοκεῖ γὰρ 
-Z/4/699/14	αὐτοῖς ὁ τεχνίτης αὐτὸς εἶναι τὸ σπέρμα, τισὶ μὲν ὅλον, 
-Z/4/699/15	ἐνίοις δὲ τὸ περιεχόμενον ἐν αὐτῷ πνεῦμα. καί μοι 
-Z/4/699/16	περὶ τούτων ἰδίᾳ γέγραπται κατά τι βιβλίον, ἐν ᾧ περὶ 
-Z/4/699/17	τῶν ὑπὸ Χρυσίππου λεγομένων ἐν τοῖς περὶ ψυχῆς αὐτοῦ 
-Z/4/699/18	γράμμασιν ἐπισκέπτομαι, καὶ προσέτι καθ' ἕτερον, ἐν ᾧ  
-Z/4/700/1	σκοποῦμαι, περὶ ὧν ἑαυτῷ διαφέρεσθαι δοκεῖ Πλάτων ἐν 
-Z/4/700/2	τοῖς περὶ ψυχῆς λόγοις. ἀλλ', ὅπερ ἔφην, οὐδεμίαν εὑρίσκων 
-Z/4/700/3	δόξαν ἀποδεδειγμένην ἐπιστημονικῶς, ἀπορεῖν ὁμολογῶ περὶ 
-Z/4/700/4	ψυχῆς οὐσίας, οὐδ' ἄχρι τοῦ πιθανοῦ προελθεῖν δυνάμε-
-Z/4/700/5	νος. ἐγὼ μὲν οὖν ἀπορεῖν ὁμολογῶ περὶ τοῦ διαπλάσαντος 
-Z/4/700/6	αἰτίου τὸ ἔμβρυον. ἄκραν γὰρ ὁρῶ ἐν τῇ διαπλάσει σο-
-Z/4/700/7	φίαν τε ἅμα καὶ δύναμιν, οὔτε τὴν ἐν τῷ σπέρματι ψυ-
-Z/4/700/8	χὴν, φυτικὴν μὲν ὑπὸ τῶν περὶ τὸν Ἀριστοτέλην καλου-
-Z/4/700/9	μένην, ἐπιθυμητικὴν δὲ ὑπὸ Πλάτωνος, ὑπὸ δὲ τῶν 
-Z/4/700/10	Στωϊκῶν οὐδὲ ψυχὴν ὅλως, ἀλλὰ φύσιν ἡγουμένων, δια-
-Z/4/700/11	πλάττειν τὸ ἔμβρυον, οὐ μόνον οὐκ οὖσαν σοφὴν, ἀλλὰ 
-Z/4/700/12	καὶ παντάπασιν ἄλογον, οὔτε αὖ πάλιν ἀποστῆναι τελέως 
-Z/4/700/13	αὐτοῦ δύναμαι διὰ τὴν πρὸς τὰ γεννήσαντα τῶν ἐκγόνων 
-Z/4/700/14	ὁμοιότητα, τῆς τε μετὰ τὸν τόκον ἐν ὅλῳ τῷ βίῳ λογικῆς 
-Z/4/700/15	ψυχῆς ἀφίσταμαι, διὰ τὸ μὴ γινώσκειν ἡμᾶς πρὸ τῆς 
-Z/4/700/16	ἀνατομῆς μήτε τὰ μόρια τοῦ σώματος μήτε τὰς ἐνερ-
-Z/4/700/17	γείας αὐτῶν. εἰπόντος δέ τινος τῶν διδασκάλων μοι τῶν 
-Z/4/700/18	Πλατωνικῶν, τὴν δι' ὅλου κόσμου ψυχὴν ἐκτεταμένην  
-Z/4/701/1	διαπλάττειν τὰ κυούμενα, τὴν μὲν τέχνην καὶ δύναμιν ἀξίαν 
-Z/4/701/2	ἐκείνης ἐνόμισα, σκορπίους δὲ καὶ φαλάγγια, καὶ μυῖαν 
-Z/4/701/3	καὶ κώνωπας, ἐχίδνας τε καὶ σκώληκας, ἕλμινθάς τε καὶ 
-Z/4/701/4	ἀσκαρίδας ὑπ' ἐκείνης διαπλάττεσθαι νομίζειν οὐχ ὑπέ-
-Z/4/701/5	μεινα, πλησίον ἀσεβείας ἥκειν ὑπολαβὼν τὴν τοιαύτην 
-Z/4/701/6	δόξαν. οὐ μὴν οὐδὲ τὴν τῆς ὕλης ψυχὴν εἰς τοσοῦτον 
-Z/4/701/7	τέχνης ἥκειν εὔλογον εἶναί μοι δοκεῖ. μόνον οὖν τοῦτο 
-Z/4/701/8	περὶ τῆς διαπλαττούσης αἰτίας τὰ ζῶα δυνατὸν ἀποφήνα-
-Z/4/701/9	σθαί με νομίζω, τὸ τέχνην τε καὶ σοφίαν αὐτὴν μεγί-
-Z/4/701/10	στην ὑπάρχειν, ὥσπερ γε καὶ μετὰ τὸ διαπλασθῆναι τὸ 
-Z/4/701/11	σῶμα σύμπαν ἐν ὅλῳ τῷ βίῳ διοικεῖσθαι τρισὶν ἀρχαῖς 
-Z/4/701/12	αὐτὸ κινήσεων, τῆς τ' ἐξ ἐγκεφάλου διὰ νεύρων καὶ 
-Z/4/701/13	μυῶν, καὶ τῆς ἐκ καρδίας δι' ἀρτηριῶν, καὶ τῆς ἐξ ἥπα-
-Z/4/701/14	τος διὰ φλεβῶν. ἐκ τίνων δ' ἀρχῶν ἐναργῶς, ὅτι οὐκ 
-Z/4/701/15	ἐτόλμησα δοξάζειν, ἐν πολλαῖς πραγματείαις ἐδήλωσα, καὶ 
-Z/4/701/16	μάλιστα τῇ περὶ τῶν τῆς ψυχῆς εἰδῶν, οὐσίαν ψυχῆς 
-Z/4/701/17	ἀποφήνασθαι μηδαμόθι τολμήσας. οὔτε γὰρ εἰ παντάπα- 
-Z/4/702/1	σιν ἀσώματος, οὔτ' εἰ σωματική τίς ἐστιν, οὔτ' εἰ τελέως 
-Z/4/702/2	ἀΐδιος, οὔτ' εἰ φθαρτὴ, γραμμικαῖς ἀποδείξεσιν εὗρόν 
-Z/4/702/3	τινα κεχρημένον, ὡς ἐν τῇ περὶ τῶν εἰδῶν τῆς ψυχῆς 
-Z/4/702/4	πραγματείᾳ διῆλθον.  