
[0057]  [031]  []  []

-Z/5/149/t1	{ΓΑΛΗΝΟΥ ΠΕΡΙ ΧΡΕΙΑΣ ΣΦΥΓΜΩΝ 
-Z/5/149/t2	          ΒΙΒΛΙΟΝ.} 
-Z/5/149/1	  Τίς ἡ χρεία τῶν σφυγμῶν; ἆρά γε ἥπερ 
-Z/5/149/2	καὶ τῆς ἀναπνοῆς, ὡς σχεδὸν ἅπασιν ἰατροῖς τε καὶ φιλο-
-Z/5/149/3	σόφοις ἔδοξεν, ἤ τις ἑτέρα παρὰ ταύτην; οὐ γὰρ δὴ ἀβα-
-Z/5/149/4	σανίστως πειστέον αὐτοῖς, ἐναντιοῦσθαι δοκούντων ἄλλων 
-Z/5/149/5	τέ τινων οὐκ ὀλίγων φαινομένων, καὶ τοῦ νῦν εἰρῆσθαι 
-Z/5/149/6	μέλλοντος οὐχ ἥκιστα. στερηθέντες μὲν γὰρ τῆς ἀναπνοῆς 
-Z/5/149/7	εὐθέως ἀποθνήσκομεν, ἄσφυκτα δ' ἀπεργάσῃ πολλὰ τῶν 
-Z/5/149/8	μορίων ἄνευ μεγάλης βλάβης. εἰ γοῦν ἐθελήσῃς ἢ τὰς διὰ  
-Z/5/150/1	τῶν βουβώνων ἐπὶ τὰ σκέλη καθηκούσας ἀρτηρίας, ἢ τὰς 
-Z/5/150/2	διὰ τῶν μασχαλῶν εἰς τὰς χεῖρας βρόχῳ διαλαβεῖν, ἀσφύ-
-Z/5/150/3	κτους μὲν εὐθέως ἐργάσῃ τὰς ἐν τοῖς κώλοις ἁπάσας, οὐ 
-Z/5/150/4	μὴν παραλύσεις ταῦτα τῆς καθ' ὁρμὴν κινήσεως, ὥσπερ 
-Z/5/150/5	οὐδὲ τῆς αἰσθήσεως. εἰ δ' ἐν τῷ χρόνῳ ναρκώδη τε καὶ 
-Z/5/150/6	ψυχρὰ καὶ ὠχρὰ καὶ ἄτροφα γίνεται, τάχ' ἂν τοῦτο κατὰ 
-Z/5/150/7	συμπάθειαν μᾶλλον ἢ τὴν τῶν σφυγμῶν ἀπώλειαν συμ-
-Z/5/150/8	βαίνοι. εἰ δὲ τὰ νεῦρα βρόχοις διαλάβοις, ἀκίνητά τε παν-
-Z/5/150/9	τελῶς καὶ ἀναίσθητα παραχρῆμα ποιήσεις τὰ μόρια. ἐχρῆν 
-Z/5/150/10	οὖν καὶ τὰς ἀρτηρίας ὁμοίως τοῖς νεύροις κακωθείσας, εἰς 
-Z/5/150/11	ἅπερ ἔμπροσθεν ὠφέλουν ἕκαστον τῶν μορίων, εἰς ταῦτα 
-Z/5/150/12	καὶ βλάπτειν εὐθέως. τὸ δὲ δὴ πάντων ἀτοπώτατον, εἰ 
-Z/5/150/13	τὰς κατὰ τὸν τράχηλον ἀρτηρίας βρόχοις διαλάβοις, οὐδὲν 
-Z/5/150/14	σαφὲς βλάψεις τὸ ζῶον, καίτοι συνάπτουσιν αὗται καρδίαν 
-Z/5/150/15	ἐγκεφάλῳ, τὸ κυριώτατον τῶν ζωτικῶν ὄργανον τῷ κυριω-
-Z/5/150/16	τάτῳ τῶν ψυχικῶν. εἴπερ οὖν τῶν οὕτως ἐπικαίρων 
-Z/5/150/17	ἀρτηριῶν ἡ βλάβη μηδὲν σαφὲς ἀδικεῖ τὸ ζῶον, σχολῇ γ' 
-Z/5/150/18	ἂν τῶν ἄλλων τις ἀδικήσειεν. εἰ δ' οὐδὲν βλάπτουσιν  
-Z/5/151/1	παθοῦσαι, παντί που δῆλον, ὡς οὐδ' ὠφελοῦσιν, οὐδ' ἂν 
-Z/5/151/2	ἐῤῥωμέναι τύχωσιν. πῶς οὖν ἐκ σφυγμῶν τὸ μέγιστον προ-
-Z/5/151/3	γινώσκομεν; οὐχ ὡς ἐξ αἰτίων πολὺ δυναμένων, φήσει τις, 
-Z/5/151/4	ἀλλ' ὡς σημείων ἐπικαίρων, ὡς εἰ καὶ γρυπουμένοις τοῖς 
-Z/5/151/5	ὄνυξι καὶ μελαινομένοις τεκμαίροιτό τις περὶ θανάτου. 
-Z/5/151/6	ὅταν γὰρ τοῖς χρησίμοις εἰς τὴν ζωὴν ἕπηταί τινα κατ' ἀνάγ-
-Z/5/151/7	κην, ὁ μὲν κίνδυνος ἐπὶ τῇ τοῦ χρησίμου βλάβῃ, τὸ δ' 
-Z/5/151/8	ἐξ ἀνάγκης ἑπόμενον σημεῖον γίνεται τοῦ κινδύνου. κύριον 
-Z/5/151/9	μὲν οὖν σπλάγχνον ἡ καρδία, ἐκπεφύκασι δ' ἀπ' αὐτῆς αἱ 
-Z/5/151/10	ἀρτηρίαι, καὶ κινοῦνται τὸν αὐτὸν ἐκείνῃ τρόπον· ὥστε καὶ 
-Z/5/151/11	βλάπτονται τὸν αὐτὸν, καὶ ταύτῃ μέγα δηλοῦν πεφύκασιν. 
-Z/5/151/12	ἐδείχθη δὲ οὐ ταὐτὸν ὂν τὸ δηλοῦν μεγάλα τῷ δύνασθαι 
-Z/5/151/13	μεγάλα. πόθεν οὖν ἐπῆλθεν ἅπασιν ἰατροῖς τε καὶ φιλο-
-Z/5/151/14	σόφοις εἰς τὴν αὐτὴν χρείαν ἀνάγειν τήν τε ἀναπνοὴν καὶ 
[0057]  [031]  []  []

-Z/5/151/15	τοὺς σφυγμοὺς, τῆς μὲν οὕτως εἰς μέγα διαφέρειν ἡμῖν 
-Z/5/151/16	φαινομένης, τῶν δ', ὡς ἔοικεν, ἢ παντάπασιν εἰς οὐδὲν, ἢ 
-Z/5/151/17	παντελῶς μικρόν; ἐμοὶ μὲν οὖν δοκοῦσιν, ὥσπερ οὖν καὶ  
-Z/5/152/1	γράφουσιν οἱ πλείους αὐτῶν, ἐκ τοῦ τρέπεσθαι παραπλη-
-Z/5/152/2	σίους τροπὰς ἐπὶ τοῖς αὐτοῖς αἰτίοις ἀμφότερα κοινὴν 
-Z/5/152/3	εἶναι καὶ τὴν χρείαν αὐτῶν ὑπονοῆσαι· τῶν τε γὰρ γυμνα-
-Z/5/152/4	ζομένων καὶ λουομένων, καὶ τῶν ὁπωσοῦν ἄλλως θερμαι-
-Z/5/152/5	νομένων, οὐ τὴν ἀναπνοὴν μόνον ὠκυτέραν τε καὶ πυκνο-
-Z/5/152/6	τέραν καὶ μείζονα γινομένην ἔστιν ἰδεῖν, ἀλλὰ καὶ τοὺς 
-Z/5/152/7	σφυγμοὺς ὡσαύτως τρεπομένους, τῶν τ' ἀργούντων, καὶ τῶν 
-Z/5/152/8	ὁπωσοῦν ἄλλως ψυχομένων, οὐ τὴν ἀναπνοὴν μόνην ἀραιο-
-Z/5/152/9	τέραν τε καὶ βραδυτέραν καὶ μικροτέραν, ἀλλὰ καὶ τοὺς 
-Z/5/152/10	σφυγμούς. καὶ ἐν τοῖς καυσώδεσι πυρετοῖς πλεῖστον μὲν 
-Z/5/152/11	καὶ τάχιστον καὶ πυκνότατον ἀναπνέουσι, μεγίστους δ' 
-Z/5/152/12	ἔχουσι καὶ ταχίστους καὶ πυκνοτάτους τοὺς σφυγμούς. εἰ 
-Z/5/152/13	δ' ἐπὶ ταῖς ἀσυμμέτροις τροφαῖς οἱ μὲν σφυγμοὶ μείζονες, 
-Z/5/152/14	αἱ δ' ἀναπνοαὶ γίνονται μικρότεραι, οὐδὲ τοῦτο ἀπόρημα 
-Z/5/152/15	τῷ λόγῳ· μικρότερον μὲν γὰρ ἀναπνέουσιν ἢ σφύζουσι 
-Z/5/152/16	στενοχωρίᾳ τῶν φρενῶν, ἀλλ' ὅσῳ μικρότερον, τοσούτῳ 
-Z/5/152/17	πυκνότερον, ἰώμενοι τὴν μικρότητα τῆς ἀναπνοῆς τῷ συνε- 
-Z/5/153/1	χεῖ τῆς ἐνεργείας. ὅσον γὰρ ἐνδεέστερον ἀπέλαυσεν ἡ φύσις 
-Z/5/153/2	ἀέρος, οὐ δυνηθέντος ἐπὶ πλεῖστον διαστῆναι τοῦ θώρακος, 
-Z/5/153/3	τοῦτο ἐπανορθοῦται τῇ πυκνότητι. καὶ διὰ τοῦτο ἴσον 
-Z/5/153/4	δύναται τὸ μικρότερόν τε ἅμα καὶ πυκνότερον πνεῦμα τῷ 
-Z/5/153/5	μείζονί τε ἅμα καὶ ἀραιοτέρῳ. λέγομεν δὲ νῦν ἀραιότερον 
-Z/5/153/6	σφυγμὸν τὸν ἐπὶ τροφαῖς, οὐ τὸν πρὸ τῆς τροφῆς, ἐκείνου 
-Z/5/153/7	μὲν γὰρ πυκνότερός ἐστιν, ἀλλὰ τῇ τῆς ἀναπνοῆς ἰδέᾳ πα-
-Z/5/153/8	ραβάλλοντες. εἰ τοίνυν τρέπεται μὲν ὡσαύτως ἐπὶ τοῖς αὐ-
-Z/5/153/9	τοῖς αἰτίοις ἡ ἀναπνοὴ τοῖς σφυγμοῖς, βλάπτεται δ' οὐχ 
-Z/5/153/10	ὡσαύτως ἀπολλυμένη, καὶ γὰρ τοῦτ' ἔμπροσθεν ἐδείχθη, 
-Z/5/153/11	περαίνοιτ' ἂν οὐδὲν ἧττον ὁμοίως ἀλλήλοις τὰ ἀντικείμενα, 
-Z/5/153/12	τό τε τῆς αὐτῆς ἕνεκα χρείας ἄμφω γεγονέναι καὶ τὸ μὴ 
-Z/5/153/13	τῆς αὐτῆς. ἀλλ' οὐκ ἐνδέχεται· χρὴ γὰρ θάτερον αὐτῶν 
-Z/5/153/14	ἀληθὲς ὑπάρχειν, οὐκ ἄμφω. 
-Z/5/153/15	  Ζητητέον οὖν, ὅπῃ τῶν λόγων ὁ ἕτε-
-Z/5/153/16	ρος παραλογίζεται, κάνονα τῆς κρίσεως ποιησαμένοις ἡμῖν 
-Z/5/153/17	τὴν χρείαν τῆς ἀναπνοῆς, ἣν ἐδείξαμεν ἐν τοῖς περὶ 
-Z/5/153/18	αὐτῆς λόγοις διττὴν οὖσαν, ὡς ἐδόκει καὶ Ἱπποκράτει·  
-Z/5/154/1	τὴν μὲν γὰρ ἑτέραν, τὴν μείζω, φυλακὴν τῆς ἐμφύτου θερ-
-Z/5/154/2	μασίας, τὴν δὲ ἑτέραν, τὴν ἐλάττονα, θρέψιν τοῦ ψυχι-
-Z/5/154/3	κοῦ πνεύματος. ἀλλ' εἰς ἄμφω ταῦτα παρὰ τῆς διὰ τῶν 
-Z/5/154/4	ῥινῶν εἰσπνοῆς ὠφελεῖσθαι τὸν ἐγκέφαλον ἐλέγομεν. ὥστ' 
-Z/5/154/5	οὐδὲν θαυμαστὸν, ὀλίγης αὐτῷ παρὰ καρδίας χορηγουμένης 
-Z/5/154/6	τῆς ἐπικουρίας, ὀλίγην εἶναι καὶ τὴν βλάβην, τῶν καρω-
-Z/5/154/7	τίδων λεγομένων ἀρτηριῶν βρόχοις διαληφθεισῶν. ἀλλ' 
-Z/5/154/8	ἴσως τις φήσει, μηδ' ἐλαχίστην φαίνεσθαι· δι' ὅλης γὰρ 
-Z/5/154/9	ἡμέρας τὸ ζῶον, ὡς ἐπειράθημεν πολλάκις, ἀβλαβὲς δια-
-Z/5/154/10	μένει. καὶ ὀρθῶς γε φήσει. καὶ δὴ τοῦθ' ἡμεῖς ἀποροῦν-
-Z/5/154/11	τες ἐπενοήσαμεν τοιούτου τινὸς ἀποπειραθῆναι φαινομένου. 
-Z/5/154/12	πρότερον δ' ἐρῶ τὸν λογισμὸν, ὅθεν εἰς τοῦθ' ἥκομεν. 
-Z/5/154/13	ἐπεὶ γὰρ ἐν ἑτέροις ἡμῖν ἀποδέδεικται, τὰς κατὰ τὸν ἐγκέ-
-Z/5/154/14	φαλον κοιλίας πνεύματος εἶναι ψυχικοῦ μεστὰς, τροφῆς 
-Z/5/154/15	χρῄζοντος συνεχοῦς, ἀποδέδεικται δὲ καὶ ὡς δαπανᾶται 
-Z/5/154/16	τοῦτο ἐν ταῖς καθ' ὁρμὴν κινήσεσιν, ἄμεινον ἐδόκει 
-Z/5/154/17	τρέχειν ἀναγκάζειν τὸ ζῶον, ᾧ τὰς ἀρτηρίας βρόχοις  
-Z/5/155/1	διελάβομεν. ἐπεὶ δὲ μέχρι μὲν πολλοῦ καλῶς ἔτρεχε, μέχρι 
-Z/5/155/2	παντὸς δ' οὐκ ἠδύνατο, ζητεῖν ἐδόκει χρῆναι, διότι μέχρι 
-Z/5/155/3	μὲν πολλοῦ ἔτρεχε, μέχρι παντὸς δὲ οὐκ ἠδύνατο, καὶ πά-
-Z/5/155/4	λιν αὐτὸ μέχρι πολλοῦ οὐ διαρκεῖν, ἀλλ' εὐθέως ἐκλύεσθαι, 
-Z/5/155/5	δαπανωμένου τοῦ ψυχικοῦ πνεύματος. ἀλλὰ καὶ αὐτοῦ τού-
-Z/5/155/6	του τὸ δικτυοειδὲς πλέγμα πρὸς τῶν ἀμφὶ τὸν Ἡρόφιλον 
-Z/5/155/7	κληθὲν ἐδόκει τὴν αἰτίαν ἔχειν. ἐκεῖ γὰρ αἱ ἐπὶ τὸν ἐγκέ-
-Z/5/155/8	φαλον ἀνιοῦσαι καρωτίδες ἀρτηρίαι, πρὶν διελθεῖν τὴν σκλη-
-Z/5/155/9	ρὰν μήνιγγα, σχίζονται πολυειδῶς ὑπ' αὐτῆς, περιπλεκόμε-
-Z/5/155/10	ναι κατὰ πολλοὺς στίχους, ὡς εἰ νοήσαις ἀλλήλοις ἐπικεί-
-Z/5/155/11	μενα δίκτυα πλείω, καὶ χώραν παμπόλλην, ἣν καλοῦσιν 
-Z/5/155/12	ἐγκεφάλου βάσιν, καταλαμβάνουσιν, ἐνὸν αὐταῖς εὐθὺς μὲν 
-Z/5/155/13	διεκπεσεῖν τὰς μήνιγγας, ἐμφῦναι δὲ εἰς τὸν ἐγκέφαλον, οὗ 
-Z/5/155/14	περ ἐξ ἀρχῆς ἰέναι. τοῦθ' οὖν τὸ θαυμαστὸν πλέγμα πρὸς 
-Z/5/155/15	τῆς μηδὲν εἰκῆ ποιούσης φύσεως ἐν οὕτως ἀσφαλεῖ χώρᾳ 
-Z/5/155/16	ταχθῆναι, μεγάλης τινὸς ἐδόκει χρείας ἐνδεικτικὸν ὑπάρχειν. 
-Z/5/155/17	ἀλλ' ἐπειδὴ τὴν τῶν ἐντέρων ἕλικα καὶ τὴν τῶν εἰς τοὺς  
-Z/5/156/1	ὄρχεις ἐμφυομένων ἀγγείων ἀκριβοῦς τε πέψεως ἕνεκα τῶν 
-Z/5/156/2	περιεχομένων ὑλῶν καὶ προσέτι δαψιλοῦς παρασκευῆς ταῖς 
-Z/5/156/3	ἑξῆς ἐνεργείαις ἑωρῶμεν γεγενημένην, εὔλογον ἐδόκει κᾀν-
-Z/5/156/4	ταῦθα τοιοῦτόν τι μεμηχανῆσθαι τὴν φύσιν, ἅμα τε κα-
-Z/5/156/5	τεργαζομένην πολλῷ χρόνῳ τὴν ἐν ταῖς ἀρτηρίαις ὕλην, αἷμα 
-Z/5/156/6	θερμὸν καὶ λεπτὸν καὶ ἀτμῶδες ὑπάρχουσαν, ἅμα τε κα-
-Z/5/156/7	τασκευάζουσαν τροφὴν δαψιλῆ τῷ κατὰ τὸν ἐγκέφαλον ψυ-
-Z/5/156/8	χικῷ πνεύματι. καὶ διὰ τοῦτο, κᾂν στερηθῇ τῆς πρὸς τὴν 
-Z/5/156/9	καρδίαν συνεχείας ὁ ἐγκέφαλος, ἐξαρκεῖ αὐτῷ τὸ δικτυοει-
-Z/5/156/10	δὲς πλέγμα μέχρι πολλοῦ, καὶ μάλισθ' ὅταν ἀτρεμῇ τὸ 
-Z/5/156/11	ζῶον, ὡς ἂν μὴ δαπανωμένου τηνικαῦτα τοῦ ψυχικοῦ πνεύ-
-Z/5/156/12	ματος εἰς τὴν καθ' ὁρμὴν ἐνέργειαν. τὸ μὲν δὴ χα-
-Z/5/156/13	λεπώτατόν τε καὶ ἀπορώτατον δοκοῦν, τὸ κατὰ τὰς καρω-
-Z/5/156/14	τίδας ἀρτηρίας, οὐδὲν ἔχειν ἄπορον ἔτι φαίνεται. παραπλη-
-Z/5/156/15	σίως δ' αὐτῷ καὶ τὸ κατὰ τὰς ἄλλας ἁπάσας, ὧν ἑκάστης 
-Z/5/156/16	βρόχῳ διαληφθείσης οὐδὲν ἐν τῷ παραυτίκα βλάπτεται τὸ 
-Z/5/156/17	μέρος. ἐχρῆν γὰρ, οἶμαι, κᾀνταῦθα σκοπεῖν, ὡς οὐκ ἴσον  
-Z/5/157/1	ἐστὶν, ἢ τὴν ἀρχὴν αὐτὴν τῆς ἐμφύτου θερμασίας παθεῖν, 
-Z/5/157/2	ἤ τι τῶν ὑπ' αὐτῆς θερμαινομένων. τὴν μὲν γὰρ ἀεὶ χρὴ 
-Z/5/157/3	θερμὴν ἱκανῶς ὑπάρχειν· καὶ γὰρ ἑαυτὴν καὶ τἄλλα κινεῖ 
-Z/5/157/4	τε ἅμα σφυγματωδῶς καὶ θερμαίνει· τοῖς δὲ ἀπόχρη 
-Z/5/157/5	βραχείας εὐπορεῖν θερμασίας εἰς τὸ διασώζεσθαι. καὶ τὴν 
-Z/5/157/6	μὲν εἰ στερήσαις τῆς ἐμφύτου θερμασίας, αὐτήν τε ψύξεις 
-Z/5/157/7	καὶ τἄλλα πάντα, ὅσα πρότερον ὑπ' αὐτῆς ἐθερμαίνετο· 
-Z/5/157/8	τῶν δ' ἄλλων οὐδὲν στερῆσαι τελέως δυνήσῃ τῆς θερμα-
-Z/5/157/9	σίας, κᾂν βρόχοις διαλάβῃς τὰς ἀρτηρίας· διά τε γὰρ τῶν 
-Z/5/157/10	χιτώνων ἐπιῤῥυήσεταί τι, καὶ γὰρ σύμπνουν ἐστὶ καὶ σύῤ-
-Z/5/157/11	ῥουν ἑαυτῷ πᾶν τὸ σῶμα κατὰ τὸν Ἱπποκράτους λό-
-Z/5/157/12	γον. ὥστε, κᾂν μὴ διὰ τῶν ἀρτηριῶν, ἀλλά γε διὰ τῶν 
-Z/5/157/13	ἄλλων καὶ μάλιστα διὰ φλεβῶν τῷ συνεχεῖ τῆς μετα-
-Z/5/157/14	λήψεως εἰς πᾶν μόριον ἐνεχθήσεταί τι τῆς θερμασίας. 
-Z/5/157/15	ἅπαντα οὖν τὰ τοιαῦτα τοῖς φαινομένοις ὁμολογεῖ, καὶ 
-Z/5/157/16	θαυμαστὸν οὐκ ἔτι δόξει τὴν ἀρχὴν τῆς θερμασίας μᾶλ-
-Z/5/157/17	λον τῶν ἄλλων βλάπτεσθαι στερηθείσης τῆς ἀναπνοῆς.  
-Z/5/158/1	καὶ γὰρ ἐν ταῖς ἰατρικαῖς σικύαις ἡ μὲν φλὸξ ἀπόλλυται 
-Z/5/158/2	παραχρῆμα, μένει δ' ἄχρι πλέον ἡ θερμασία περί τε τὸν 
-Z/5/158/3	ἐντὸς ἀέρα καὶ κατ' αὐτὸ τὸ σῶμα, οὐ τραφεῖσα. οὕτω 
-Z/5/158/4	δὲ κᾀν τοῖς οἴκοις τοῖς ὑπὸ πυρὸς θερμανθεῖσιν θερμα-
-Z/5/158/5	σία φαίνεται διαμένουσα, τοῦ πυρὸς ἐσβεσμένου πολλάκις. 
-Z/5/158/6	οὐχ ὅμοιον οὖν ἐστι τὸ κατὰ φύσιν τῇ τε καρδίᾳ καὶ τοῖς 
-Z/5/158/7	ἄλλοις μορίοις· τὴν μὲν γὰρ ζεῖν ἀεὶ χρὴ, τοῖς δ' ἀρκεῖ 
-Z/5/158/8	τὸ μὴ παντάπασι καταψύχεσθαι. μάθοις δ' ἂν ἐναργῶς 
-Z/5/158/9	τὸ λεγόμενον, εἰ γυμνώσαις καρδίαν ζώου, αὐτῆς διελὼν 
-Z/5/158/10	τὸ σκέπασμα, ὃ καλοῦσι περικάρδιον χιτῶνα, χωρὶς τοῦ τὸν 
-Z/5/158/11	ἄλλον θώρακα συντρῆσαι. τάχιστα γὰρ ἀποθνήσκει τὸ 
-Z/5/158/12	ζῶον, εἰ καταψύξεις τὴν καρδίαν· εἰ μέντοι θερμὴν φυ-
-Z/5/158/13	λάττοις, οὐδὲν πάσχει. ψύξεις μὲν οὖν αὐτὴν ἐν ἀέρι τὴν 
-Z/5/158/14	χειρουργίαν ψυχρῷ ποιούμενος καὶ ψυχρὸν καταῤῥαίνων 
-Z/5/158/15	ὕδωρ· φυλάξεις δὲ ὡς πλείστου θερμὴν διὰ τῶν ἐναντίων. 
-Z/5/158/16	ἀλλ' εἰ, κατεψυγμένης ἤδη, καὶ διὰ τοῦτο τοῦ ζώου τεθνεῶ-
-Z/5/158/17	τος, ἐθέλοις παραχρῆμα τρώσας ὁποτέραν οὖν τῶν κοιλιῶν, 
[0057]  [031]  []  []

-Z/5/158/18	καὶ μᾶλλον τὴν ἀριστερὰν, καθεῖναι δάκτυλον εἰς αὐτὴν,  
-Z/5/159/1	αἰσθήσῃ πολλῆς τῆς θερμασίας, καὶ πολύ γε πλέονος, ἢ 
-Z/5/159/2	ἐν τοῖς ἄλλοις μορίοις τοῖς κατὰ φύσιν διακειμένοις. τὸ 
-Z/5/159/3	γὰρ ἴσον μέρος τῆς θερμασίας ἐλάχιστον μὲν τῇ καρδίᾳ, 
-Z/5/159/4	πάμπολυ δὲ τοῖς ἄλλοις ἐστί. καὶ τοίνυν, ὅταν μὴ φυλάτ-
-Z/5/159/5	τηται τοῦτο, τὸ μὲν ἐκ τῆς καρδίας οἷον φλὸξ διαφορεῖται, 
-Z/5/159/6	τὸ δ' ἐν τοῖς ἄλλοις ἄχρι πολλοῦ παραμένει. φυλακὴ δὲ 
-Z/5/159/7	ἦν ἐκείνῃ μὲν ἡ ἀναπνοὴ μόνη, τοῖς δ' ἄλλοις διττή· 
-Z/5/159/8	σφυγμὸς μὲν, οἷον προαναπνοὴ, τό τε ἀπὸ τῆς ἀρχῆς 
-Z/5/159/9	ἐπιῤῥέον ἐξ ἐπιμέτρου. κατὰ δύο τοίνυν αἰτίας ἕκαστον τῶν 
-Z/5/159/10	μορίων πλεονεκτεῖ τῆς καρδίας εἰς τὸ μὴ ταχέως βλάπτε-
-Z/5/159/11	σθαι θερμασίας ἐνδείᾳ. καὶ γὰρ, ὅτι πλείστης μὲν ἐκείνη 
-Z/5/159/12	χρῄζει, τὰ δ' ἄλλα βραχείας, καὶ ὅτι τῇ μὲν οὐδαμόθεν 
-Z/5/159/13	ἐπιῤῥεῖ, τοῖς δ' ἀπ' ἐκείνης, ἡ μὲν ἑτοίμως ἐξίσταται τοῦ 
-Z/5/159/14	κατὰ φύσιν, τὰ δὲ οὔ. 
-Z/5/159/15	  Περὶ δὲ τοῦ μὴ δι' ἀρτηριῶν μόνον, 
-Z/5/159/16	ἀλλὰ καὶ διὰ τῶν φλεβῶν καὶ τῶν ἄλλων ἁπάντων ἐπιῤῥεῖν 
-Z/5/159/17	ἐκ τῆς καρδίας τοῖς μορίοις τὴν θερμασίαν, ἐπεὶ διὰ  
-Z/5/160/1	βραχέος εἴρηται πρόσθεν, αὖθις ἡμῖν ἀναληπτέον τε καὶ 
-Z/5/160/2	ἀποδεικτέον, εἰποῦσι πρότερον τὰ φαινόμενα, δι' ὧν ἄν 
-Z/5/160/3	τις αὐτὸ συλλογίσαιτο. πολλοὺς οὖν ἤδη πολλάκις μονο-
-Z/5/160/4	μάχους μονάρχους τε καὶ στρατιώτας καὶ κυνηγέτας οὕτω 
-Z/5/160/5	τρωθῆναι συνέβη φλέβας καὶ ἀρτηρίας, ὥστε ἀναγκασθῆ-
-Z/5/160/6	ναι τοὺς ἰατροὺς βρόχῳ διαλαβεῖν αὐτάς. καὶ οὗτοι πάν-
-Z/5/160/7	τες οὐ μετὰ πολὺν χρόνον ψυχροτέρων αἰσθάνονται τῶν 
-Z/5/160/8	μορίων, πρωϊαίτερον μὲν, εἰ τὰς φλέβας καὶ τὰς ἀρτηρίας 
-Z/5/160/9	βρόχῳ διαλάβοις, ὀψιαίτερον δὲ, εἰ τὰς ἀρτηρίας μόνον, 
-Z/5/160/10	ἥκιστα δὲ, εἰ μόνας τὰς φλέβας. ἐξ ὧν δῆλον, ἥκειν μέν 
-Z/5/160/11	τινα καὶ διὰ τῶν φλεβῶν εἰς τὰ μόρια θερμασίαν, ἀλλ' 
-Z/5/160/12	ἐλάττονα μακρῷ τῆς διὰ τῶν ἀρτηριῶν. εἰ δὲ χωρὶς τραύ-
-Z/5/160/13	ματος ἐθελήσαις μόριόν τι τοῦ σώματος λαβὼν ἰσχυρῶς 
-Z/5/160/14	καταδῆσαι, παραχρῆμα πελιδνόν τε καὶ ψυχρὸν αὐτὸ γινό-
-Z/5/160/15	μενον θεάσῃ, δῆλον ὡς στερηθὲν τῆς ἄνωθεν ἐπιῤῥεούσης 
-Z/5/160/16	διὰ πάντων τῶν μερῶν αὐτοῦ θερμασίας. ὁπότ' οὖν καὶ 
-Z/5/160/17	τοῦτο δέδεικται, καὶ φαίνεται μηδὲν ἐναντιούμενον τῷ μὴ  
-Z/5/161/1	μίαν εἶναι τὴν χρείαν τῆς ἀναπνοῆς καὶ τῶν σφυγμῶν, ἕτοι-
-Z/5/161/2	μον ἤδη συλλογίσασθαι, φυλακῆς ἕνεκα τῆς καθ' ἕκαστον 
-Z/5/161/3	μόριον θερμασίας γεγονέναι τοὺς σφυγμούς. ὥσθ', ὅπερ ἐκ 
-Z/5/161/4	τῆς ἀναπνοῆς τῇ καρδίᾳ μόνῃ, τοῦτ' ἐξ ἐκείνων τῷ καθ' 
-Z/5/161/5	ὅλον τὸ ζῶον ὑπάρχειν θερμῷ, εἶναι δὲ καὶ τὸ τῆς πέψεως 
-Z/5/161/6	τοῦ ψυχικοῦ πνεύματος κοινὸν μὲν ἀμφοῖν, ἀλλ' ἰδιαίτα-
-Z/5/161/7	τον τῶν ἀρτηριῶν, εἴ γε δὴ μεμνήμεθα τῶν ὀλίγον πρό-
-Z/5/161/8	σθεν εἰρημένων περὶ τοῦ δικτυοειδοῦς πλέγματος. ἐπεὶ τοί-
-Z/5/161/9	νυν ἐν τῷ περὶ χρείας ἀναπνοῆς ἐδείκνυτο διὰ μὲν τῆς 
-Z/5/161/10	εἰσπνοῆς ἐμψυχόμενον τὸ ἔμφυτον θερμὸν, διὰ δὲ τῆς 
-Z/5/161/11	ἀναπνοῆς οἷον καθαιρόμενον, ἐκκρινομένου τοῦ καπνώδους 
-Z/5/161/12	περιττώματος, ἄμφω δὲ ταῦτ' εἰς τὴν φυλακὴν αὐτοῦ συν-
-Z/5/161/13	τελεῖν, δῆλον ὡς κᾀπὶ τῶν σφυγμῶν ἐροῦμεν, ἐν μὲν ταῖς 
-Z/5/161/14	διαστολαῖς ἕλκεσθαί τινα οὐσίαν ἀερώδη, κατὰ δὲ τὰς 
-Z/5/161/15	συστολὰς ἐκκρίνεσθαι τὸ ἐκ τῆς τῶν χυμῶν συγκαύ-
-Z/5/161/16	σεως καθ' ὅλον τὸ ζῶον γινόμενον οἷον καπνῶδες περίτ-
-Z/5/161/17	τωμα.  
-Z/5/162/1	  Καίτοι γινώσκω τοὺς περὶ τὸν Ἀρχιγένην 
-Z/5/162/2	καί τινας ἔτι πρότερον ἐν μὲν ταῖς συστολαῖς πληροῦσθαι 
-Z/5/162/3	τὰς ἀρτηρίας οἰομένους, ἐν δὲ ταῖς διαστολαῖς κενοῦσθαι. 
-Z/5/162/4	πρὸς γὰρ τὴν ἕλξιν ἐπιτηδειοτάτην εἶναι νομίζουσι τὴν συ-
-Z/5/162/5	στολὴν, τεκμαιρόμενοι μάλιστα τῷ τε στόματι καὶ ταῖς 
-Z/5/162/6	ῥισὶν κατὰ μὲν τὰς εἰσπνοὰς, ὡς ἐκεῖνοί φασι, συστελλο-
-Z/5/162/7	μένοις, κατὰ δὲ τὰς ἐκπνοὰς διαστελλομένοις· ὅπερ ἐπὶ 
-Z/5/162/8	τῶν ἀῤῥώστων μὲν τὴν δύναμιν ὁρᾶται γινόμενον. οὐδ' 
-Z/5/162/9	οὖν οὐδ' ἐπὶ τούτων, κᾂν ἄλλο τι μόριον ᾖ ἐν τοῖς ὑστά-
-Z/5/162/10	τοις καὶ χονδρώδεσι τῶν ῥινῶν. ὁρᾶται δέ ποτε κᾀπὶ τῶν 
-Z/5/162/11	δραμόντων ὠκέως ἢ ἄλλως πως συντόνως γυμναζο-
-Z/5/162/12	μένων, οὐ μὴν ἐπ' ἄλλου γε οὐδενὸς, οὔθ' ὑγιαίνοντος, 
-Z/5/162/13	οὔτε νοσοῦντος. χρὴ δὲ τὴν φυσικὴν κατάστασιν, ἥτις ἂν 
-Z/5/162/14	ᾖ, τοῖς ἀπαραποδίστως τε καὶ ἀκριβῶς ὑγιαίνουσι μᾶλλον 
-Z/5/162/15	ἤπερ τοῖς ἄλλοις φαίνεσθαι. ἀλλ' ἔστω γίνεσθαι πᾶσιν 
-Z/5/162/16	ὁμοίως, καὶ φαινέσθωσαν αἵ τε ῥῖνες καὶ τὰ χείλη συστέλ-
-Z/5/162/17	λεσθαι τοῖς εἰσπνέουσι, τίς ἡ ἐκ τούτου πίστις τῷ ζητου-
-Z/5/162/18	μένῳ; οὐ γὰρ δὴ ἀνάλογον φήσουσιν ἔχειν ταῖς ἀρτηρίαις  
-Z/5/163/1	τὰ χείλη καὶ τὰς ῥῖνας ἀλλὰ τούτοις μὲν ἀνάλογον τὰ 
-Z/5/163/2	πέρατα τῶν ἀρτηριῶν, αὐταῖς δὲ ταῖς ἀρτηρίαις αἱ ἀπὸ 
-Z/5/163/3	τούτων ἐπὶ τὴν καρδίαν οἷον ὁδοὶ τοῦ πνεύματός εἰσιν. 
-Z/5/163/4	εἰ μὲν οὖν ἐκείνας ἔχουσι δεῖξαι συστελλομένας ἐν ταῖς 
-Z/5/163/5	εἰσπνοαῖς, εἴη ἄν τι πλέον αὐτοῖς τοῦ παραδείγματος· εἰ 
-Z/5/163/6	δὲ πρὸς τῷ μηδὲν ὠφελεῖσθαι ἔτι καὶ καθ' ἑαυτῶν αὐτὸ 
-Z/5/163/7	ἐφέλκονται, ἐρούντων ἂν ἡμῶν, ὥσπερ ἡ φάρυγξ, καὶ ὁ 
-Z/5/163/8	πνεύμων, καὶ σύμπας ὁ θώραξ ἐν ταῖς εἰσπνοαῖς διαστέλ-
-Z/5/163/9	λεται, καὶ τὰς ἀρτηρίας οὕτω χρῆναι διΐστασθαι, καθ' ὃν 
-Z/5/163/10	ἕλκουσι καιρὸν, οὐ καθ' ὃν ἐκπέμπουσι τὸ πνεῦμα. ἀλλὰ 
-Z/5/163/11	καὶ ἡ μετὰ τὴν συστολὴν αὐτῶν ἡσυχία πολλῷ μακροτέρα 
-Z/5/163/12	γινομένη τῆς μετὰ τὴν διαστολὴν, ὥσπερ καὶ ἡ πρὸ τῆς 
-Z/5/163/13	εἰσπνοῆς τῆς μετ' αὐτὴν, ἐνδείκνυταί τινα καὶ κατὰ τοῦτο 
-Z/5/163/14	ἀναλογίαν εἶναι τοῖς σφυγμοῖς πρὸς τὴν ἀναπνοήν. οἷον 
-Z/5/163/15	γοῦν τι ἡ εἰσπνοὴ τοῖς ἀναπνευστικοῖς ὀργάνοις, τοιοῦτον 
-Z/5/163/16	ἡ διαστολὴ ταῖς ἀρτηρίαις, καὶ οἷον γοῦν τι ἐκείνοις ἡ 
-Z/5/163/17	ἐκπνοὴ, τοιοῦτον ταῖς ἀρτηρίαις ἡ συστολή. ταύτης δὲ τῆς 
-Z/5/163/18	διπλῆς καὶ συνθέτου τῶν ἀρτηριῶν κινήσεως, ἣν δὴ καὶ  
-Z/5/164/1	σφυγμὸν ὀνομάζομεν, ἐξηγεῖται μὲν ἡ καρδία, καθάπερ 
-Z/5/164/2	καὶ ἡμῖν ἐν ἑτέροις καὶ μυρίοις ἄλλοις πρὸ ἡμῶν ἀποδέ-
-Z/5/164/3	δεικται, οὐ μὴν καθ' ὃν Ἐρασίστρατος ὑπελάμβανεν τρό-
-Z/5/164/4	πον, ἀλλ' ὡς Ἡρόφιλός τε καὶ Ἱπποκράτης, καὶ σχεδὸν 
-Z/5/164/5	οἱ δοκιμώτατοι πάντες τῶν παλαιῶν ἰατρῶν τε καὶ φιλο-
-Z/5/164/6	σόφων. ἡ γὰρ ἐν τῷ σώματι τῆς καρδίας δύναμις, ὑφ' ἧς 
-Z/5/164/7	διαστέλλεται καὶ συστέλλεται, διὰ τῶν χιτώνων ἐπιῤῥέουσα 
-Z/5/164/8	ταῖς ἀρτηρίαις ἁπάσαις, οὕτως αὐτὰς διαστέλλει καὶ συστέλλει, 
-Z/5/164/9	καθάπερ καὶ αὐτὴν τὴν καρδίαν. ὡς οὖν ἐκείνη διαστελλομένη 
-Z/5/164/10	μὲν εἰς ἑαυτὴν ἕλκει τὰ πλησιάζοντα τοῖς στόμασιν αὐτῆς, 
-Z/5/164/11	συστελλομένη δὲ ἐκθλίβει, οὕτω καὶ αἱ ἀρτηρίαι διαστελ-
-Z/5/164/12	λόμεναι μὲν ἕλκουσι πανταχόθεν, συστελλόμεναι δ' 
-Z/5/164/13	ἐκθλίβουσι πανταχόσε. 
-Z/5/164/14	  Τί δὴ τοῦτ' ἔστι πανταχόθεν καὶ πανταχόσε, 
-Z/5/164/15	σαφέστερον ἔτι διαιρήσω σοι. πάμπολλοι πόροι ταῖς ἀρτηρίαις, 
-Z/5/164/16	οἱ μὲν ἐν αὐτοῖς τοῖς χιτῶσιν οἷον ὀπαί τινες, ἄλλοι δὲ δίκην 
-Z/5/164/17	στομάτων εἰς ἔντερα καὶ γαστέρα καὶ τοῦτο δὴ τὸ ἐκτὸς 
-Z/5/164/18	δέρμα περαίνονται. ἀλλὰ καὶ συνεχεῖς ἀλλήλαις τε καὶ τῇ  
-Z/5/165/1	καρδίᾳ κατὰ μεγίστους εἰσὶ πόρους, κατὰ τὰς αὐτὰς ἀρτη-
-Z/5/165/2	ρίας, μᾶλλον δὲ εὐρυχωρίας ἁπάσας. ταῖς γε φλεψὶν οὔπω 
-Z/5/165/3	κατὰ μεγάλας, ἀλλ' ἐκφεύγουσι μὲν τὰς αἰσθήσεις αἱ 
-Z/5/165/4	συναναστομώσεις αὐτῶν. ὥστε, κᾂν ἀπιστοίης δικαίως, ὡς οὐκ 
-Z/5/165/5	οὔσαις, πιστεύσαις ἂν διὰ τὰ ἄλλα τὰ πρὸς τῶν παλαιῶν 
-Z/5/165/6	εἰρημένα, καὶ οὐχ ἥκιστα διὰ τόδε τὸ φαινόμενον. εἰ γάρ 
-Z/5/165/7	τις λαβὼν ζῶον ὁτιοῦν τούτων δὴ τῶν μεγάλας τε καὶ σα-
-Z/5/165/8	φεῖς τὰς φλέβας τε καὶ τὰς ἀρτηρίας ἐχόντων, οἷον βοῦν, 
-Z/5/165/9	ἢ σῦν, ἢ ὄνον, ἢ ἵππον, ἢ πρόβατον, ἢ ἄρκτον, ἢ πί-
-Z/5/165/10	θηκον, ἢ πάρδαλιν, ἢ ἄνθρωπον αὐτὸν, ἤ τι τῶν ἄλ-
-Z/5/165/11	λων τῶν παραπλησίων, κατὰ μεγάλας καὶ πολλὰς ἀρτη-
-Z/5/165/12	ρίας τρώσειεν, ἐκκενώσει δι' αὐτὰς ἅπαν τοῦ ζώου τὸ αἷμα. 
-Z/5/165/13	τούτου πολλάκις τοῦ φαινομένου ἡμεῖς πεῖραν ἐποιησάμεθα, 
-Z/5/165/14	καὶ διαπαντὸς εὑρίσκοντες ἐκκενουμένας τὰς φλέβας 
-Z/5/165/15	ἅμα ταῖς ἀρτηρίαις ἀληθὲς τὸ τῶν συναναστομώσεων ἐκ 
-Z/5/165/16	τούτων ἐπείσθημεν δόγμα. διὰ γοῦν τούτων τῶν ἀναστο-
-Z/5/165/17	μώσεων ἐκ τῶν φλεβῶν ἕλκουσι μὲν ἐν ταῖς διαστολαῖς 
-Z/5/165/18	ἀρτηρίαι, ἐκθλίβουσι δὲ εἰς αὐτὰς ἐν ταῖς συστολαῖς, ὥσπερ 
-Z/5/165/19	διὰ τῶν εἰς τὸ δέρμα περαινομένων στομάτων ἐκκρίνουσι  
[0057]  [031]  []  []

-Z/5/166/1	μὲν ἔξω πᾶν ὅσον ἀτμῶδές τε καὶ καπνῶδες περίττωμα, 
-Z/5/166/2	μεταλαμβάνουσι δὲ εἰς ἑαυτὰς ἐκ τοῦ περιέχοντος ἡμᾶς 
-Z/5/166/3	ἀέρος οὐκ ὀλίγην μοῖραν. καὶ τοῦτ' ἔστι τὸ πρὸς Ἱππο-
-Z/5/166/4	κράτους λεγόμενον, ὡς ἔκπνουν καὶ εἴσπνουν ἐστὶν ὅλον τὸ 
-Z/5/166/5	σῶμα. κατὰ δὲ τὸν αὐτὸν τρόπον ἔκ τε τῆς γαστρὸς καὶ 
-Z/5/166/6	τῶν ἐντέρων ἕλκουσί τε καὶ αὖθις ἐκκρίνουσιν. οὕτω δὲ 
-Z/5/166/7	καὶ ἐκ τῶν περιεχουσῶν αὐτὰς χωρῶν διὰ τῶν οἷον ὀπῶν 
-Z/5/166/8	τῶν καθ' ὅλους τοὺς χιτῶνας αὐτῶν ἐν μέρει μὲν ἕλκου-
-Z/5/166/9	σιν, ἐν μέρει δ' ἐκκρίνουσι. παρὰ δὲ τῆς καρδίας λαμ-
-Z/5/166/10	βάνουσι μὲν πλεῖον, διδόασι δ' ἔλαττον. αἰτία δὲ αἱ 
-Z/5/166/11	τῶν ὑμένων ἐπιφύσεις, ὑπὲρ ὧν αὐτάρκως Ἐρασιστράτου 
-Z/5/166/12	διειλεγμένου, περιττὸν ἡμᾶς νῦν γράφειν. ἀλλ' ἐκεῖνος μὲν 
-Z/5/166/13	ἔοικεν ὑπολαμβάνειν, μηδὲν ὅλως εἰς τὴν καρδίαν ἐκ τῶν 
-Z/5/166/14	ἀρτηριῶν μεταλαμβάνεσθαι, πλήν γε διὰ τῶν ἐν πνεύμονι· 
-Z/5/166/15	τὸ δὲ οὐχ οὕτως ἔχει. τάχα μὲν γὰρ καὶ τὰ κατ' αὐτὸν 
-Z/5/166/16	τὸν τῆς φύσεως νόμον διοικουμένου τοῦ ζώου μεταλαμβά-
-Z/5/166/17	νεταί τι μικρόν. οὐχ οὕτως γάρ μοι δοκοῦσιν ἀκριβῶς ἀπο-
-Z/5/166/18	φράττειν τὸ στόμα τῆς μεγάλης ἀρτηρίας οἱ ὑμένες, ὡς  
-Z/5/167/1	μηδὲν ἐξ αὐτῆς εἰς τὴν καρδίαν παλινδρομεῖν· εἰ δὲ μὴ, 
-Z/5/167/2	ἀλλά τοί γε, βιαίας τινὸς περιστάσεως καταλαβούσης τὸ 
-Z/5/167/3	ζῶον, ἀναγκαῖον οὕτως γίνεσθαι. πάντως δὲ μᾶλλον ἀληθὲς 
-Z/5/167/4	εἶναί μοι δοκεῖ. τοῦτο δὲ καὶ δι' ἑτέρων ἡμῖν γραμμάτων 
-Z/5/167/5	ἀποδέδεικται, καὶ οὐ μεγάλη τις αὐτοῦ χρεία πρὸς τὸν 
-Z/5/167/6	ἐνεστῶτα λόγον. εἰ μὲν γάρ τι καὶ τῇ καρδίᾳ μεταδιδόα-
-Z/5/167/7	σιν αἱ ἀρτηρίαι, πανταχόθεν ἂν οὕτως ἕλκοιέν τε καὶ αὖ-
-Z/5/167/8	θις ἀντιπέμποιεν· εἰ δὲ μὴ, πανταχόθεν μὲν ἕλξουσιν, ἐπι-
-Z/5/167/9	πέμψουσιν δὲ καὶ, πλὴν εἰς τὴν καρδίαν, πανταχόσε. καί 
-Z/5/167/10	μοι δοκεῖ πολλῷ βέλτιον εἶναι τοῦτο τὸ δόγμα τῶν Ἐρα-
-Z/5/167/11	σιστρατείων ὑποθέσεων· οὐδὲ γὰρ οὐδὲ σύμπνουν οὐδὲ 
-Z/5/167/12	σύῤῥουν εἶναι τὸ σῶμα δυνατὸν ἑαυτῷ, τῶν ἀρτηριῶν ἑλ-
-Z/5/167/13	κουσῶν μὲν πανταχόθεν, μὴ ἐκπεμπουσῶν δὲ πανταχόσε. 
-Z/5/167/14	καὶ μὲν δὴ τὸ τῆς ἐνεργείας αὐτῶν χρηστὸν ὧδ' ὢν μᾶλ-
-Z/5/167/15	λον εἰς ἅπαν ἐκταθείη τὸ ζῶον. οὕτω γὰρ ἅπαν μόνον 
-Z/5/167/16	ἀναψύχεσθαί τε καὶ καθαίρεσθαι δυνήσεται ταῖς τῶν ἀρ-
-Z/5/167/17	τηριῶν διαφόροις κινήσεσι ἐπιστατούμενον. ὡς δ' Ἐρασί-
-Z/5/167/18	στρατος ὑπελάμβανεν, ὀχετῶν ἀψύχων ἔργον, οὐκ ὀργάνων  
-Z/5/168/1	ζωτικῶν, αἱ ἀρτηρίαι τοῖς ζώοις ὑπηρετοῦσιν. ἡμεῖς δὲ καὶ 
-Z/5/168/2	δι' ἑτέρου τινὸς ὅλου βιβλίου πολυειδῶς ἀπεδείξαμεν, 
-Z/5/168/3	αἷμα κᾀν τῷ κατὰ φύσιν ἔχειν τὸ ζῶον ἐν αὐταῖς ταῖς ἀρτη-
-Z/5/168/4	ρίαις περιέχεσθαι. εἰ δὲ τοῦτο, παντί που δῆλον, ὡς οὐχ, 
-Z/5/168/5	ὅτι πληροῦνται τοῦ παρὰ τῆς καρδίας ἐπιπεμπομένου πνεύ-
-Z/5/168/6	ματος, ὡς Ἐρασίστρατος ἐνόμιζε, διὰ τοῦτο διαστέλλονται 
-Z/5/168/7	μᾶλλον, ἢ, ὅτι διαστέλλονται, διὰ τοῦτο πληροῦνται. κενῶν 
-Z/5/168/8	μὲν γὰρ αἵματος οὐσῶν, ἐνδέχοιτ' ἂν ἴσως ἐν ὀλίγῳ χρόνῳ 
-Z/5/168/9	τὸ ἀπὸ τῆς καρδίας ἐπιῤῥυὲν ἐξικέσθαι μέχρι τῶν περά-
-Z/5/168/10	των· αἷμα δὲ εἴπερ ἔχοιεν, οὐδαμῶς ἐγχωρεῖ τὸ τάχος τῆς 
-Z/5/168/11	κινήσεως ὁμολογεῖν τῷ παρὰ τῆς καρδίας πληρουμένας αὐ-
-Z/5/168/12	τὰς διαστέλλεσθαι. οὐ γὰρ, ὅτι πληροῦνται, διὰ τοῦτο 
-Z/5/168/13	διαστέλλονται, ἀλλ' ὅτι διαστέλλονται, διὰ τοῦτο πλη-
-Z/5/168/14	ροῦνται. τοῦτο μὲν δὴ πολλάκις τε καὶ πανταχοῦ καὶ 
-Z/5/168/15	ἡμῖν καὶ πολλοῖς τῶν ἔμπροσθεν ἀποδέδεικται, τὸ τὰς 
-Z/5/168/16	ἀρτηρίας ἐνεργεῖν αὐτὰς, ὡς καὶ ἡ καρδία, συστελλομένας 
-Z/5/168/17	τε καὶ διαστελλομένας ἐν μέρει κατὰ τὴν αὐτὴν ἐκείνῃ  
-Z/5/169/1	δύναμιν, ἣν ἐκ τῆς καρδίας ὁρμωμένην διὰ τῶν χι-
-Z/5/169/2	τώνων αὐτῶν ἐλέγομεν πέμπεσθαι. 
-Z/5/169/3	  Κάλλιον δ' εἶναί μοι δοκοῦσι ποιεῖν οἱ ζη-
-Z/5/169/4	τοῦντες, ἆρά γε τὴν διαστολὴν, ἢ τὴν συστολὴν, ἢ ἀμ-
-Z/5/169/5	φοτέρας ἐνέργειας χρὴ νομίζειν τῶν ἀρτηριῶν, ὥσπερ, 
-Z/5/169/6	οἶμαι, καὶ περὶ τῶν τῆς ἀναπνοῆς μερῶν εὐλόγως ἐζη-
-Z/5/169/7	τήθη, πότερον τὴν ἐκπνοὴν, ἢ τὴν εἰσπνοὴν, ἢ ἀμφοτέ-
-Z/5/169/8	ρας ἐνεργείας ὑποληπτέον ὑπάρχειν. ἀλλὰ περὶ μὲν ἐκείνων 
-Z/5/169/9	ἐν ἑτέροις εἴρηται τὰ εἰκότα, περὶ δὲ τῆς τῶν σφυγμῶν 
-Z/5/169/10	κινήσεως νῦν ζητητέον. εἰ μὲν οὖν, ὥσπερ εἴρηται, τῆς 
-Z/5/169/11	αὐτῆς ἐνεργείας ἕνεκα γεγόνασιν ἀναπνοή τε καὶ σφυγμὸς 
-Z/5/169/12	καὶ πρὸς τῶν αὐτῶν δημιουργουσῶν δυνάμεων, ῥᾴδιον ἂν 
-Z/5/169/13	εἴη τῇ πρὸς ἐκείνην ὁμοιότητι καὶ περὶ τῶν σφυγμῶν τι 
-Z/5/169/14	τεκμήρασθαι. ἐπεὶ δὲ τῶν μὲν σφυγμῶν ἡ ζωτικὴ δύνα-
-Z/5/169/15	μις ἡ ἀπὸ τῆς καρδίας ὁρμωμένη δημιουργὸς, τῆς δ' ἀνα-
-Z/5/169/16	πνοῆς, ὡς ἐδείξαμεν, ἡ ἀπ' ἐγκεφάλου ψυχικὴ, οὐδὲν ἂν 
-Z/5/169/17	ἡμῖν ἐκ τῶν ὑπὲρ ἐκείνης εὑρημένων εὐποροῖ τῆς πρὸς τὰ 
-Z/5/169/18	παρόντα χαλεπωτέρας δήπου τῆς εὑρέσεως, καὶ διότι μετὰ  
-Z/5/170/1	τὸν θάνατον οὐχ ὥσπερ τὰς φλέβας ἔστιν ἰδεῖν εἰς ἑαυτὰς 
-Z/5/170/2	συμπιπτούσας, οὕτω καὶ τὰς ἀρτηρίας. αἱ μὲν γὰρ, ὅταν 
-Z/5/170/3	κενωθῶσι τοῦ αἵματος, εἰς ἑαυτὰς συνιζάνουσι τελέως, 
-Z/5/170/4	ὥστε τοὺς ἄνωθεν αὐτῶν χιτῶνας ἐπιπίπτειν τοῖς κάτωθεν, 
-Z/5/170/5	αἱ δ' ἀρτηρίαι μέχρι παντὸς διεστηκυῖαι φαίνονται, διὰ 
-Z/5/170/6	τὸν ἕτερον δηλονότι τῶν ἐν αὐταῖς χιτώνων τὸν σκληρόν. 
-Z/5/170/7	καίτοι τινὲς καὶ αὐτὸ τοῦτο μετὰ τὸν θάνατον γίνεσθαί 
-Z/5/170/8	φασι, πηγνυμένων ὑπὸ τῆς ψύξεως αὐτῶν καὶ οὐ φύσει 
-Z/5/170/9	τοιούτων οὐσῶν. ἕτεροι δὲ εἰς θερμὸν ὕδωρ ἐμβαλόντες, 
-Z/5/170/10	εἶτ' ἔτι διεστώσας ὁρῶντες, οὕτω πείθονται διακεῖσθαι 
-Z/5/170/11	καὶ πρὸ τοῦ θανάτου· ἐπανελθεῖν γὰρ ἂν εἰς τὴν ἀρχαίαν 
-Z/5/170/12	φύσιν, ἀπελθούσης τῆς ψύξεως, εἰ δὴ ταύτῃ τι ἐνενεωτέ-
-Z/5/170/13	ριστο. παντοίως οὖν ἀπόρου τοῦ ζητουμένου ὄντος, οἷς 
-Z/5/170/14	τεκμαιρόμενος ἀμφοτέρας τὰς κινήσεις τῶν ἀρτηριῶν ἐνερ-
-Z/5/170/15	γείας εἶναι νομίζω, καὶ δὴ φράσω. τὴν μὲν διαστολὴν, ἔτι 
-Z/5/170/16	τῆς δυνάμεως ἐῤῥωμένης, μεγάλην γίνεσθαι, ὥσπερ τοὐναν-
-Z/5/170/17	τίον, αὐτῆς ἀσθενούσης, μικρὰν εἶναι, πᾶσι πρόδηλον.  
-Z/5/171/1	ἐχρῆν δὲ, εἴπερ, ὥς τινες οἴονται, τὸ μὲν συστέλλεσθαι τῶν 
-Z/5/171/2	ἀρτηριῶν ἐνέργεια, τὸ δὲ διαστέλλεσθαι εἰς τὴν κατὰ φύσιν 
-Z/5/171/3	τῶν χιτώνων διάστασιν ἐπάνοδος αὐτόματος, πρῶτον μὲν 
-Z/5/171/4	ἴσον ἀεὶ τὸν ὄγκον ὑπάρχειν τῶν διαστολῶν, ἔπειτα μηδὲν 
-Z/5/171/5	μᾶλλον ἐῤῥωμένης ἢ ἀῤῥώστου δυνάμεως εἶναι ἔργον τὸ 
-Z/5/171/6	μέγεθος· οὐδέτερον δ' οὕτως ἔχει. καὶ πρόσεστιν ἕτερον 
-Z/5/171/7	τεκμήριον οὐ μικρὸν εἰς ταὐτὸν συντελοῦν. μέγιστοι καὶ 
-Z/5/171/8	ὑψηλότατοι σφυγμοὶ τοῖς κάλλιστα κριθησομένοις γίνονται. 
-Z/5/171/9	καίτοι τότ' οὐκ ἄν τις οὐδὲ μαινόμενος εἴποι τὴν δύνα-
-Z/5/171/10	μιν ἀῤῥωστεῖν. εἰ γὰρ τὸ καλῶς κριθῆναι γίνεται ἐνδείᾳ 
-Z/5/171/11	δυνάμεως, τὸ κακῶς δι' εὐρωστίαν δηλονότι γενήσεται· 
-Z/5/171/12	εἰ δὲ τοῦτο, καὶ τὸ ἀποθανεῖν αὐτὸ ῥώμης ἔργον εἶναι 
-Z/5/171/13	φήσομεν. τί οὖν ἂν εἴη γελοιότερον; ἀλλὰ καὶ τὸ σφο-
-Z/5/171/14	δρὸν τῆς πληγῆς ἐν τῷ διαστέλλεσθαι τοῖς μὲν μᾶλλον, 
-Z/5/171/15	τοῖς δὲ ἧττον ὑπάρχειν τῶν σφυγμῶν ἐπίτασιν καὶ ἄνε-
-Z/5/171/16	σιν ἐνεργείας ἐνδείκνυται. εἰ δὲ τὸ φαῦλον τῆς ἐνεργείας 
-Z/5/171/17	ἦν ἡ διαστολὴ, καθάπερ ἡ ἐκπνοὴ, οὔτ' ἂν τὸ μᾶλλόν τε  
-Z/5/172/1	καὶ ἧττον ἦν ἐν αὐτῇ, καθὰ ἐν ταῖς ἐκπνοαῖς, οὔθ' ὅλος 
-Z/5/172/2	ὁ τόνος τε καὶ ἡ σφοδρότης τῆς προσβολῆς. ἡ μὲν 
-Z/5/172/3	οὖν διαστολὴ διὰ ταῦτά τε καὶ ἄλλα παραπλήσια τούτοις 
-Z/5/172/4	ἐκ τοῦ τῶν ἐνεργειῶν εἶναί μοι φαίνεται γένους, καὶ σώ-
-Z/5/172/5	ζοιτ' ἂν ἔτι καὶ κατὰ τοῦτο ἡ πρὸς τὴν ἀναπνοὴν τῶν 
-Z/5/172/6	σφυγμῶν ὁμοιότης. 
-Z/5/172/7	  Ἐφεξῆς ἂν εἴη σκεπτέον, εἰ, ὥσπερ ἡ ἐκ-
-Z/5/172/8	πνοὴ ἄνεσίς ἐστι καὶ οἷον ἀνάπαυσις τῆς ἐνεργείας τοῦ 
-Z/5/172/9	θώρακος, ἡ ἐκφύσησις δὲ ἐνέργεια, καὶ διὰ τοῦτο τὸ μᾶλλόν 
-Z/5/172/10	τε καὶ ἧττον ἔχει, τῆς ἐκπνοῆς οὐκ ἐχούσης, οὕτως καὶ ἡ 
-Z/5/172/11	συστολὴ μὲν ἐν τοῖς σφυγμοῖς ἔκλυσις τῆς ἐνεργείας ἐστὶ 
-Z/5/172/12	τῶν ἀρτηριῶν, ἕτερον δέ τι ταύτῃ παρακείμενον ἀνάλογος 
-Z/5/172/13	ταῖς ἐκφυσήσεσιν ἡ ἐνέργεια. καί μοι δοκεῖ καὶ τοῦτο 
-Z/5/172/14	παντὰς μᾶλλον ἀληθὲς εἶναι. τεκμαίρομαι δὲ ἔκ τε τῶν 
-Z/5/172/15	κοινῇ περὶ πασῶν ἡμῖν τῶν ζωτικῶν δυνάμεων ἑτέρωθι δε-
-Z/5/172/16	δειγμένων, κᾀκ τῆς πρὸς αὐτὴν τὴν ἀναπνοὴν ἀναλογίας. 
-Z/5/172/17	ἐν μέντοι γε τοῖς περὶ τῶν δυνάμεων λογισμοῖς ἑκάστῳ  
-Z/5/173/1	τῶν ὀργάνων ἐμφαίνει ἐναντίως ἔχειν ἐμφύτους δυνάμεις. 
-Z/5/173/2	ἡ δ' αὖ τῆς ἀναπνοῆς ὁμοιότης ζητεῖ τὴν ἐνέργειαν ἐν 
[0057]  [031]  []  []

-Z/5/173/3	ταῖς ἀρτηρίαις ἀνάλογον ταῖς ἐμφυσήσεσιν. καὶ γὰρ ἀτο-
-Z/5/173/4	πώτατον ἂν εἴη, μᾶλλον δ' ἀδύνατον, ὑπάρχειν μέν τινα 
-Z/5/173/5	χρείαν τῇ φύσει τῆς συστολῆς τῶν ἀρτηριῶν, μηδεμίαν δ' 
-Z/5/173/6	αὐταῖς δοθῆναι σύμφυτον δύναμιν, δημιουργὸν τῆς τοιαύ-
-Z/5/173/7	της κινήσεως. εὐλογώτερον οὖν μακρῷ, καθάπερ ἐν τοῖς 
-Z/5/173/8	περὶ δυσπνοίας ἐδείκνυμεν, ὁπόταν μὲν ἡ ἐκ τῆς τῶν χυ-
-Z/5/173/9	μῶν συγκαύσεως ἀθροιζομένη λιγνυώδης ἀναθυμίασις ἀξιό-
-Z/5/173/10	λογος ᾖ, τηνικαῦτα μὲν ἐκφυσήσεως τὸ ζῶον ἐφίεσθαι, 
-Z/5/173/11	ὁπόταν δ' ἤτοι διὰ τὴν εὔχυμον, ἢ τὴν τοῦ θερμοῦ με-
-Z/5/173/12	τριότητα μηδὲν τοιοῦτον ὑποτρέφηται περίττωμα, μόνης 
-Z/5/173/13	τῆς ἐκπνοῆς, κᾀν ταῖς ἀρτηρίαις τὴν μὲν ἀνάλογον ταῖς 
-Z/5/173/14	ἐκφυσήσεσι συστολὴν ἐν ταῖς πλεονεξίαις τοῦ τοιούτου περιτ-
-Z/5/173/15	τώματος γίνεσθαι, τὰς δ' ἄλλας, ὅταν ἀτμῷ μᾶλ-
-Z/5/173/16	λον ἢ καπνῷ παραπλήσιον ᾖ τὸ κενούμενον ἐξ αὐ-
-Z/5/173/17	τῶν. ἐναργῶς δὲ μαρτύρια πάμπολλα τῶν ἐν τοῖς 
-Z/5/173/18	σφυγμοῖς φαινομένων, οἷον εὐθέως τὰ κατὰ τοὺς ὕπνους  
-Z/5/174/1	ἐπὶ τῶν ἐδηδοκότων δαψιλῶς. ἐν τούτοις γὰρ ἐκλύεται 
-Z/5/174/2	μὲν ἡ διαστολὴ μικροτέρα τε ἅμα καὶ βραδυτέρα γινο-
-Z/5/174/3	μένη, ἐπιτείνεται δὲ κατ' ἄμφω ἡ συστολὴ, καὶ γὰρ ὠκυ-
-Z/5/174/4	τέρα ἢ πρόσθεν καὶ ἐπὶ πλέον εἴσω κατιοῦσα φαίνεται. 
-Z/5/174/5	ἔοικε γὰρ ταῦτα γίνεσθαι κατὰ τοὺς ὕπνους εὐλόγως θ' 
-Z/5/174/6	ἅμα καὶ ἀνάλογον ταῖς ἐκπνοαῖς. ἔσω γὰρ μᾶλλον ἢ 
-Z/5/174/7	ἔξω κινουμένης τῆς ἐμφύτου θερμασίας, καὶ διὰ τοῦτο 
-Z/5/174/8	πολλῆς ἀθροιζομένης κατά τε τὰ σπλάγχνα καὶ τὴν γα-
-Z/5/174/9	στέρα κατεργαζομένην τούς τε χυμοὺς καὶ τὰ σιτία, 
-Z/5/174/10	πλείων ἀνάγκη καὶ τὸ περίττωμα γενόμενον δεῖσθαι τῆς 
-Z/5/174/11	φυσικῆς κενώσεως. καὶ διὰ τοῦτο ἐν μὲν ταῖς ἀναπνοαῖς 
-Z/5/174/12	ἡ ἐκπνοὴ θάττων τε καὶ μείζων, καὶ ὡς ἐπὶ τὸ πολὺ μετ' 
-Z/5/174/13	ἐκφυσήσεως τοῖς κάμνουσι κοιμωμένοις, καὶ μάλισθ' ὅταν 
-Z/5/174/14	ἐδηδοκότες ὦσιν ἱκανά. κατὰ δὲ τοὺς σφυγμοὺς ἡ συ-
-Z/5/174/15	στολὴ τὸν αὐτὸν διατίθεται τρόπον. οὕτω τοι καὶ τοῖς 
-Z/5/174/16	παισὶν ἄμφω πλεονεκτεῖ· πλείστη γὰρ καὶ ἡ τῶν χυμῶν 
-Z/5/174/17	ἐργασία τοῖς τοιούτοις διὰ τὴν αὔξησιν. ἔμπαλιν δὲ ἡ  
-Z/5/175/1	τῶν γερόντων ἡλικία βραδυτάτην τε καὶ μικροτάτην ἔχουσα 
-Z/5/175/2	φαίνεται τὴν συστολὴν, ὡς ἀμυδρὰν καὶ περὶ τὰς πέψεις 
-Z/5/175/3	ἀσθενοῦσαν καὶ τοὺς χυμοὺς ἥκιστα κατεργαζομένην, ὡς 
-Z/5/175/4	μὴ ἀναγκαίαν. ἀνάλογον δὲ τούτοις καὶ τὰς ὥρας τε καὶ 
-Z/5/175/5	χώρας καὶ πάσας ἁπλῶς τοῦ περιέχοντος ἡμῶν 
-Z/5/175/6	ἀέρος τὰς μεταβολὰς εἰς κρύος τε καὶ θάλπος ἀλλοιοῦ-
-Z/5/175/7	σθαί φασι τοὺς σφυγμούς. οὕτω δὲ καὶ τῶν ψυχικῶν πα-
-Z/5/175/8	θῶν καὶ τῶν ἐπιτηδευμάτων τε καὶ νοσημάτων ἕκαστον 
-Z/5/175/9	ἤτοι τὴν ἔξω κίνησιν αὐξάνει τῶν ἀρτηριῶν, ἢ τὴν εἴσω. 
-Z/5/175/10	καίτοι γ' ἐχρῆν, εἰ διὰ παντὸς ἀνάπαυσίς τις ἦν ἡ δια-
-Z/5/175/11	στολὴ, πρῶτον μηδαμῶς μήτ' ὠκυτέραν ἑαυτῆς μήτε 
-Z/5/175/12	βραδυτέραν ταύτην γίνεσθαι· δεύτερον δὲ καὶ τῆς κινή-
-Z/5/175/13	σεως ὅρον ἕνα διὰ παντὸς ὑπάρχειν, ὃν ἐκ τῆς φυσικῆς 
-Z/5/175/14	κατασκευῆς αἱ ἀρτηρίαι κέκτηνται. τὸ δὲ καὶ τοῦτο 
-Z/5/175/15	προσωτέρω κινεῖν αὐτὰς ἐνδεικτικόν ἐστι τῆς τότε γινο-
-Z/5/175/16	μένης ἐνεργείας. ἀλλ' οὐκ ἐνεργοῦσα, φασὶν, ἡ ἀρτηρία 
-Z/5/175/17	θᾶττόν τε καὶ μέχρι πλέονος εἴσω προσέρχεται, ἀλλὰ διὰ 
-Z/5/175/18	τῶν χιτώνων μαλακότητα· πεφύκασι γὰρ οἱ τοιοῦτοι τῆς  
-Z/5/176/1	διαστολῆς ἀφεθέντες ἐπὶ πλεῖόν τε καὶ θᾶττον τῶν σκλη-
-Z/5/176/2	ρῶν εἰς ἑαυτοὺς συνιζάνειν. ἀλλὰ τοῦτο, φήσομεν, ὦ γεν-
-Z/5/176/3	ναῖοι, τῇ μὲν κατὰ τὰς ἡλικίας ἐξαλλαγῇ τῶν ῥυθμῶν 
-Z/5/176/4	ἴσως ὁμολογεῖ· καίτοι δείξομεν ὀλίγον ὕστερον, ὅπως δια-
-Z/5/176/5	φέρεται· παμπόλλαις δ' ἄλλαις διαθέσεσιν ἐναργῶς δια-
-Z/5/176/6	φωνεῖ, καθ' ἃς ἐξαιφνίδιος ἡ ἀλλοίωσις γίνεται τῶν ῥυ-
-Z/5/176/7	θμῶν, οὐδὲν μέγα τῶν χιτώνων ἐν οὕτως ὀλίγῳ χρόνῳ 
-Z/5/176/8	μεταβάλλειν εἰς μαλακότητά τε καὶ σκληρότητα δυναμέ-
-Z/5/176/9	νων. ἐξαπατᾷ δὲ οὐχ ἥκιστα ὑμᾶς καὶ τὸ καλῶς ὑπὸ 
-Z/5/176/10	τῶν παλαιῶν ἰατρῶν εἰρημένον, οὐ συνιέντας αὐτὸ προση-
-Z/5/176/11	κόντως. ἑτοιμότεροι γὰρ εἰσὶ πρὸς τὰς κινήσεις οἱ μα-
-Z/5/176/12	λακοὶ χιτῶνες, ὅταν ἐνεργῶσί τι δι' αὐτῶν αἱ δυνάμεις· 
-Z/5/176/13	εὐπειθέστεροι γὰρ οὕτως αὐταῖς εἰσι καὶ, ὡς ἂν εἴποι τις, 
-Z/5/176/14	εὐαγωγότεροι πρὸς ὅ τι ἂν ἐθέλωσιν. ὅταν δ' ὑπ' ἐκείνων 
-Z/5/176/15	κινηθέντες αὖθις ἐαθῶσιν εἰς τὴν ἑαυτῶν κατάστασιν ἐπα-
-Z/5/176/16	νιέναι, τόθ' οἱ σκληροὶ θᾶττον ἐπανέρχονται τῶν μαλα-
-Z/5/176/17	κωτέρων, ὥσπερ καὶ τῶν φυτῶν τὰ σκληρότερα τῶν  
-Z/5/177/1	μαλακωτέρων χαλεπώτερον μὲν ὑπείκει τοῖς βιαζομένοις 
-Z/5/177/2	καὶ μόλις ἕπεται τοῖς ἕλκουσιν, ἀφεθέντα δ' αὖθις εὐ-
-Z/5/177/3	κολώτερον εἰς τὴν ἔμπροσθεν ἐπανέρχεται κατάστασιν. 
-Z/5/177/4	ἀλλὰ καὶ λόγον ἔχον ἐστὶ τοῦτο πρὸ τοῦ φαίνεσθαι γι-
-Z/5/177/5	νόμενον οὕτως. ἑκάστῳ γὰρ τῶν σωμάτων ἐστί τις ἴδιος 
-Z/5/177/6	λόγος συστάσεως ἄλυπός τε καὶ, ὡς Ἱπποκράτης ἔλεγεν, 
-Z/5/177/7	ἀκάματος, ἐν τῷ μέσῳ δηλονότι τῶν ἀμέτρων αὐτοῦ κινή-
-Z/5/177/8	σεων καθεστηκυίας, καὶ ταύτης οὐκ ἄνευ καμάτου τινὸς 
-Z/5/177/9	ἐξίσταται. καὶ μείζων δὲ κάματος καὶ αὐτῷ τῷ κινου-
-Z/5/177/10	μένῳ σώματι καὶ τῇ κινούσῃ δυνάμει τότε μᾶλλόν ἐστιν, 
-Z/5/177/11	ὅταν σκληρόν τε καὶ ξηρὸν ὑπάρχῃ. τὸ γὰρ οὕτω συνε-
-Z/5/177/12	στηκὸς ἰσχυροτέραν ἔχει τὴν ἕξιν τοῦ μαλακωτέρου τε καὶ 
-Z/5/177/13	ὑγροτέρου· ὅσῳ δ' ἂν ἕκαστον τῶν ὁτιοῦν πάσχειν μελ-
-Z/5/177/14	λόντων ἰσχυρότερον ᾖ, τοσοῦτον τῷ διατιθέντι δυσκινη-
-Z/5/177/15	τότερον γίνεται. εἴπερ οὖν πάσχει μὲν τὸ κινούμενον 
-Z/5/177/16	ὑπὸ τοῦ κινοῦντος, ἐνεργεῖ δὲ καὶ δρᾷ περὶ αὐτὸ τὸ 
-Z/5/177/17	κινοῦν, εὔλογον ἦν, ὅσον δυσπαθέστερόν ἐστι τὸ σκλη-
-Z/5/177/18	ρότερον, εἰς τοσοῦτον καὶ δυσκινητότερον αὐτὸ γενέσθαι.  
-Z/5/178/1	καὶ διὰ τοῦτο, εἴτε φυτὸν ὁτιοῦν, εἴτε τῶν ὀργανικῶν 
-Z/5/178/2	τι τοῦ ζώου μορίων ὑπὸ δυνάμεώς τινος κινοῖτο, τὸ 
-Z/5/178/3	μὲν σκληρὸν, ὡς ἂν δυσπαθέστερόν τε καὶ δυσκινητό-
-Z/5/178/4	τερον, ἧττον ἀκολουθεῖ, ῥᾷον δὲ τὸ μαλακώτερον. τοῦ 
-Z/5/178/5	μαλακωτέρου δὲ τὸ σκληρὸν θᾶττον εἰς τὴν ἑαυτοῦ 
-Z/5/178/6	κατάστασιν ἐπανέρχεται, ὡς ἂν ἰσχυροτέρᾳ συνεχόμενον 
-Z/5/178/7	ἕξει. φαίνεται γὰρ ἐν τοῖς φυτοῖς, ὅσα μὲν ἁπαλὰ καὶ 
-Z/5/178/8	νέα, λυγιζόμενά τε καὶ βραδύνοντα κατὰ τὰς εἰς τὴν φύ-
-Z/5/178/9	σιν ἐπανόδους, ὅσα δ' ἤδη τέλεα καὶ σκληρὰ, μετὰ 
-Z/5/178/10	πλείονος τοῦ τόνου καὶ θάττονος τῆς κινήσεως 
-Z/5/178/11	ἐπανερχόμενα. πρὸς τῷ τοίνυν, ὡς ἔφην, καταβάλλειν 
-Z/5/178/12	αὐτῶν τὸν λόγον τὰς ἐξαίφνης γιγνομένας μεταβολὰς τῶν 
-Z/5/178/13	ῥυθμῶν οὐδ' ἄλλως ἔοικεν ὁμολογεῖν τοῖς φαινομένοις 
-Z/5/178/14	ἡ ὑπόθεσις, δειχθέντος τοῦ μὲν μαλακωτέρου σώματος 
-Z/5/178/15	καὶ ἀσθενεστέρου ῥᾷον μὲν ἑπομένου τῷ κινοῦντι, βρα-
-Z/5/178/16	δύτερον δ' εἰς τὴν φύσιν ἐπανερχομένου, τοῦ δὲ σκλη-
-Z/5/178/17	ροτέρου διὰ συντονίαν μόγις μὲν νικωμένου, καὶ διὰ  
-Z/5/179/1	τοῦτο βραδύτερον ἑπομένου, θᾶττον δὲ, ὅταν ἀφεθῇ, πρὸς 
-Z/5/179/2	τὴν οἰκείαν ἐπειγομένου φύσιν. συνελόντι δὲ φάναι, καὶ 
-Z/5/179/3	ταῖς μαλακαῖς ἀρτηρίαις ἄμφω συμβέβηκε πάσχειν ἐν μέ-
-Z/5/179/4	ρει καὶ ταῖς σκληραῖς. 
-Z/5/179/5	  Εἴρηταί μοι τὸ πᾶν ἤδη περὶ χρείας 
-Z/5/179/6	σφυγμῶν. καὶ γὰρ ὅτι φυσικῆς ἕνεκα τῆς καθ' ὅλον τὸ 
-Z/5/179/7	ζῶον θερμασίας, καὶ ὅτι κατὰ μὲν τὰς διαστολὰς δια-
-Z/5/179/8	ψύχεται τοῦτο, κατὰ δὲ τὰς συστολὰς καθαίρεται, καὶ 
-Z/5/179/9	ὡς αἱ κινήσεις αἵδε ταῖς ἀναπνευστικαῖς ἐοίκασι πάν-
-Z/5/179/10	τη, καὶ ὡς καὶ τῷ ψυχικῷ πνεύματι χρήσιμοι, καὶ ὡς 
-Z/5/179/11	καθ' ἓν μόνον ἀναπνοὴ καὶ σφυγμὸς διαφέρουσι, τῷ 
-Z/5/179/12	τὴν μὲν ὑπὸ τῆς ψυχικῆς δυνάμεως, τὸν δ' ὑπὸ τῆς 
-Z/5/179/13	ζωτικῆς γίνεσθαι, τὰ δ' ἄλλα πάντα καὶ χρείας ἕνεκα 
-Z/5/179/14	καὶ τρόπου κινήσεως ὁμοίως ἔχουσιν, εἴρηταί τε καὶ 
-Z/5/179/15	δέδεικται. ῥᾷστον δὴ ταῦτ' ἐπιμελῶς ἀναλεξαμένῳ δια-
-Z/5/179/16	κρίνειν δύνασθαι τά τε καλῶς ὑπὸ τῶν ἔμπροσθεν  
-Z/5/180/1	εἰρημένα καὶ τὰ μή. ῥᾴδιον δὲ τῷ τοιούτῳ, καὶ ὅσα 
-Z/5/180/2	κατὰ μέρος ὑπὲρ ἀμφοτέρων ζητεῖται τῶν ἐνεργειῶν, ἐξευ-
-Z/5/180/3	ρίσκειν.  